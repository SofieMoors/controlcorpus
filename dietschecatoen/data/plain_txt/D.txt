



D_title_0001 ¶ Den duytschen Cathoen.


D_prologue_0001 DIe ghene die in harē sinne
D_prologue_0002 Draghē waerlike minne
D_prologue_0003 Si maken daer of rijm ende liet
D_prologue_0004 Der minnē so en draghe ic niet
D_prologue_0005 Want mi es al dat verghaen
D_prologue_0006 Datter minnē mach bestaen
D_prologue_0007 Ter wilen doen ic minne droech
D_prologue_0008 Als ic die minne sach ick loech
D_prologue_0009 Nv haet icse al in minen sinnē
D_prologue_0010 Die minne draghē en̄ minnē
D_prologue_0011 En̄ heb gheleert in minen moet
D_prologue_0012 Aen die ghene die sijn vroet
D_prologue_0013 Eer ict dede seide een mij̄ vrient
D_prologue_0014 Geselle die ter tijt wijsheit dient.
D_prologue_0015 Dat hijs beteren loen ontfaet
D_prologue_0016 Dan die ter minnē dienste staet
D_prologue_0017 Hier om heb ic des begonnen
D_prologue_0018 Si hebbē onrecht des mi vʼgonnen
D_prologue_0019 Nv bidt alle met mi te gode
D_prologue_0020 Dat hi mi sende sinen bode



D_prologue_0021 Die mij wise ende leere
D_prologue_0022 Hoe ic mi ter wijsheit keere
D_prologue_0023 Alle die vroet willen wesen
D_prologue_0024 Een boeck is dat die clerckē lesen
D_prologue_0025 Als si eerst ter scolen gaen
D_prologue_0026 Die hē wijsheyt doet verstaen
D_prologue_0027 Vele meer dan eenich doet
D_prologue_0028 Hier om peynse ic in minē moet
D_prologue_0029 Dat icker v bi wille leren
D_prologue_0030 Hoe ghi v herte sult bekerē
D_prologue_0031 Ter vroetheit nv merct dan
D_prologue_0032 Wien maecte het woēde een man
D_prologue_0033 Te romen wijlen eer
D_prologue_0034 Die der wijsheit wiste meer.
D_prologue_0035 Dan yemant die leeft nv
D_prologue_0036 Hi hiet Cathoen dat seg ic v
D_prologue_0037 Die hadde een kint dat hiet also
D_prologue_0038 Al dat hi dede des was hy vro
D_prologue_0039 Alst metten kinde was vergaen
D_prologue_0040 Dat mocht onthouden saen.



D_prologue_0041 Riep hi ende sprac tot hem
D_prologue_0042 Men seyt sone dat ic ben
D_prologue_0043 Wijs vroet nv merct dan
D_prologue_0044 Ick sal v leren dat ic kan
D_prologue_0045 Doen seide hi en̄ begonst aldus
D_prologue_0046 Si deus est animus.


D_I,01_0001 Nv merct sone wat ic v ghebiede
D_I,01_0002 En̄ wat is dat ic v bediede
D_I,01_0003 Dattu di daer aen sout keren
D_I,01_0004 Dattu gode sout emmer eren


D_I,02_0001 Du soutst smorgēs vroe opstaen
D_I,02_0002 En̄ om dine bederue gaen
D_I,02_0003 Men seit die te langhe slaept
D_I,02_0004 Dat hē die slaep onduchtich maect


D_I,03_0001 Wachti datmen niet en seyt
D_I,03_0002 Dat vele talen aen di leyt
D_I,03_0003 Want menigerhāde tale
D_I,03_0004 Voeghet nyemāt goeders wale


D_I,04_0001 Sone doet als die vroede doet
D_I,04_0002 Die heeft gestadeliken moet



D_I,04_0003 Mē lachtert dat een hier segget
D_I,04_0004 Des hi ghinder niet en pleghet


D_I,07_0001 Eenradich ende sachte
D_I,07_0002 Souts sijn in dijn gedachte.
D_I,07_0003 Hi is sot die dijn ghepeyns
D_I,07_0004 Die lieden seit hier en̄ ghens


D_I,05_0001 Mercke nyemāts quade daet
D_I,05_0002 Wāt vele merckēs is quaet
D_I,05_0003 Beyde en is man noch wijf
D_I,05_0004 Die sonder sonde leit sijn lijf.


D_I,06_0001 Houtu oec dat yemant deert
D_I,06_0002 Doet vā di hi is sot dies begeert
D_I,06_0003 Om dat luttel helpen mach
D_I,06_0004 Te doen den lieden quaet ghelach.


D_I,08_0001 Gheloeft niet dijn wijf tonrechte
D_I,08_0002 Als si claget ouer dine knechte
D_I,08_0003 Quader wijuen sijn genoech
D_I,08_0004 Die dicke maken ongeuoech.


D_I,10_0001 Du en selt niet talen noch sprekē
D_I,10_0002 Gheschel teghē die quade makē



D_I,10_0003 Want van lichteliker chosen
D_I,10_0004 Comen dicke grote nosen


D_I,11_0001 Minne dē ghene die di minnē
D_I,11_0002 Die di wel doet laet hē bekennē
D_I,11_0003 Hi is sot die te dienste staet
D_I,11_0004 Daert hē tscanden al vergaet.


D_I,12_0001 Nyemare en̄ achterspraken
D_I,12_0002 Die de lieden tscanden maken.
D_I,12_0003 Soudu scuwen ende haten
D_I,12_0004 Die haer volgē sijn verwaten


D_I,13_0001 Datmen di beheten heeft
D_I,13_0002 Eer die tijt comt datmēt gheeft
D_I,13_0003 En saltu niet beheten voort
D_I,13_0004 Wātmen lieghet vele voort


D_I,14_0001 Als di yemāt gheeft lof
D_I,14_0002 Wes te blijder niet daer of
D_I,14_0003 Die vroede merct en̄ verstaet
D_I,14_0004 Eer hi van yemant lof ontfaet


D_I,16_0001 Die wile du bist iongelinc
D_I,16_0002 Doet so menighe goede dinc



D_I,16_0003 Als di naken dine daghen
D_I,16_0004 Datmē di te goede ghewaghe


D_I,17_0001 En roeke niet wat enich man
D_I,17_0002 Stillekine gheruynen can
D_I,17_0003 Want die quade wanet des
D_I,17_0004 Watmē ruynt die van hem es


D_I,18_0001 Alstu heues ghenoech
D_I,18_0002 Hauen houti int gheuoech
D_I,18_0003 Heden is die man rijcke
D_I,18_0004 Morghe staet hē commerlijcke.


D_I,20_0001 Als dy sone dijn arme vrient
D_I,20_0002 Van cleynder giften dient.
D_I,20_0003 Wes blider dan di is te moede
D_I,20_0004 En̄ danckes hē met allen goede.


D_I,22_0001 Du en soutstu kerē niet in dien
D_I,22_0002 Dattu die doot sout ontsien
D_I,22_0003 Want wie die doot ontsiet
D_I,22_0004 En helpt sijn leuen niet


D_I,19_0001 Hy is sotter dan een queken hoot
D_I,19_0002 Die hoept op eens anders doot.



D_I,19_0003 Want alle lieden ionck ende out
D_I,19_0004 Sijn haers leuēs onghewout.


D_I,23_0001 Alstu heues des verdient
D_I,23_0002 Dattu hebs ghenen vrient
D_I,23_0003 Dan soutu gode witen niet
D_I,23_0004 Hem is leet datti messchiet


D_I,24_0001 Van dattu hebs beweuen
D_I,24_0002 Soutu vroedelike leuen
D_I,24_0003 En̄ wes also ondersteken
D_I,24_0004 Datti niet en mach ghebreken


D_I,28_0001 Hebstu kinder sonder goet
D_I,28_0002 So doet als die vroede doet
D_I,28_0003 Die hem een ambacht leert
D_I,28_0004 Alst noot heeft datter hē an keert


D_I,29_0001 Dattu lief hebste en saltu niet
D_I,29_0002 Te seer minnen is oec yet
D_I,29_0003 Dattu hates soutstu haten
D_I,29_0004 Niet te seer mer te maten


D_II,12_0001 Dat god wil doen metti
D_II,12_0002 Laet hem geworden wat si



D_II,12_0003 Du en waers te raden niet
D_II,12_0004 Daer hi di sciep en̄ wesen hiet.


D_I,33_0001 Na datti dine tijde naken
D_I,33_0002 Soutstu dine teere maken
D_I,33_0003 En̄ dinen cost meer noch min
D_I,33_0004 Na dattu heues ghewin


D_II,06_0001 Du soutst ommate vlien
D_II,06_0002 Mē seit dats die vroede plien
D_II,06_0003 Hout mate en̄ volget hare
D_II,06_0004 Wāt ommate is ongheware


D_II,07_0001 Seggestu dijn ghesellen dat
D_II,07_0002 Des hi hē scaemt dats quaet
D_II,07_0003 Peynst oft di lief ware
D_II,07_0004 Die dijn scande maecte ware


D_II,17_0001 Alstu heues cost meer
D_II,17_0002 En̄ terens dan du hads eer
D_II,17_0003 Spare want saen glidet
D_II,17_0004 Haue diemen niet en midet.


D_II,21_0001 Datti in dronckenscap gheschiet
D_II,21_0002 En laet onghebetert niet.



D_II,21_0003 Want daer af hier te voren
D_II,21_0004 Vernoy is comen en̄ toren.


D_I,40_0001 Beyde nemen ende gheuen
D_I,40_0002 Is haer sede die nv leuen
D_I,40_0003 Met eren sone doet also
D_I,40_0004 So machtu blijde sijn en̄ vro


D_II,Pa_0001 Wiltu dy sone daer toe keren
D_II,Pa_0002 Dattu dorpers sede wilt leren
D_II,Pa_0003 Virgilius heuet al bescreuen
D_II,Pa_0004 Hoe die dorpers sullen leuen.


D_II,Pb_0001 Wiltu leeren medicijne
D_II,Pb_0002 En̄ vroet arsater te sijne.
D_II,Pb_0003 Macer heuet bescreuen al
D_II,Pb_0004 Watmen daer toe pleghē sal


D_II,Pc_0001 Wiltu des onderwinden
D_II,Pc_0002 Dattu geuechs wilt bewinden
D_II,Pc_0003 Doet minen raet les lucane
D_II,Pc_0004 Hi salder wel brenghē ane


D_II,Pd_0001 Wiltu weten wat si minnen
D_II,Pd_0002 En̄ minne doen in minen sinnē.



D_II,Pd_0003 Ouidius leert di also
D_II,Pd_0004 Hoe du vā minnē wordes vro


D_II,24_0001 Mercke wel datti mach deren
D_II,24_0002 Bewert oftu mach beweren
D_II,24_0003 Hi is sot die comen siet
D_II,24_0004 Dongheual en̄ niet en vliet


D_II,22_0001 Kiest enen die du mach makē
D_II,22_0002 Cont dine verholen saken.
D_II,22_0003 Bistu sieck kiest eenen man
D_II,22_0004 Die best van arsatarien can


D_III,01_0001 Sone lere so in dinen sin
D_III,01_0002 Datter wone wijsheit in
D_III,01_0003 Die daer sonder leit sijn leuen
D_III,01_0004 Hets qualic met hem beweuen.


D_III,Pb_0001 Houti sone na minen lere
D_III,Pb_0002 Doetstuut di comter af eere
D_III,Pb_0003 Laetstuut oec hets mi gast
D_III,Pb_0004 En̄ metti salt wesen vast


D_III,02_0001 Die goeder voeren pleghet
D_III,02_0002 Derf niet roeken watmē seghet.



D_III,02_0003 Hi en darf doer nyemāts tale
D_III,02_0004 Quaet doen wilstu selue wale


D_III,03_0001 Alstu gheropen bist te rade
D_III,03_0002 So en bedenct di niet te spade
D_III,03_0003 Du en beters dijn gesellen daet
D_III,03_0004 Van alle des dy ane gaet


D_III,08_0001 Datti te deele beuallen es
D_III,08_0002 Hout dat ende wachti des
D_III,08_0003 Datmē niet en seit waer hij gaet
D_III,08_0004 Die tsine verdede met quader daet


D_III,10_0001 Als di yemant gheeft raet
D_III,10_0002 Hi en sal di niet dunckē quaet
D_III,10_0003 Hi is sot die raet ontseyt
D_III,10_0004 So wien gaf daer doghet an leyt.


D_III,14_0001 En proeft niet dine cracht
D_III,14_0002 Aen datti is tot uwer macht
D_III,14_0003 Daer is te prouen lachter an
D_III,14_0004 Dat een ghedoen niet en can


D_III,16_0001 Alstu verstaet in dinen moet
D_III,16_0002 Datmen di onrecht doet



D_III,16_0003 Bidt den rechter dat hi di
D_III,16_0004 Om dinen dienst behulpich si


D_III,19_0001 Alstu etes wacht v dies
D_III,19_0002 Dattu te vele niet en plies
D_III,19_0003 Te spreken wiet heeft in seden
D_III,19_0004 Men mercket al in dorperhedē


D_IV,13_0001 Als di vernoy toe gaet
D_IV,13_0002 Soect an dine vrienden raet
D_IV,13_0003 Die vrient die trouwe heeft
D_IV,13_0004 Is die beste troest die leeft


D_IV,16_0001 Als du goet hebste en̄ haue
D_IV,16_0002 Neemt v ghemack daer aue
D_IV,16_0003 Wat helpt goet ende scat
D_IV,16_0004 Des nyemant en heeft te bat


D_II,19_0001 Hoerdom is een quade sede
D_II,19_0002 En̄ vreck tsine/daer mede
D_II,19_0003 Dese twe soutstu scuwen
D_II,19_0004 Wāt si vele souden brouwē


D_III,24_0001 Du sult met dinen sin algader
D_III,24_0002 Eeren moeder ende vader.



D_III,24_0003 God seit diese belghen doet
D_III,24_0004 Dat hē te pine worden moet


D_IV,24_0001 Te vele eten en̄ drincken
D_IV,24_0002 Soutstu scuwen ende denckē
D_IV,24_0003 Wie hē hout an dit ghelaghe
D_IV,24_0004 Hi corter mede sine daghe


D_III,20_0001 Als dijn wijf verbolghen es
D_III,20_0002 En wilt niet roeken des
D_III,20_0003 Wat si seyt want haer woert
D_III,20_0004 Waeyt die wint wter poert


D_III,13_0001 Doet yemant wel wie hi sy
D_III,13_0002 Neemter goet exempel bi
D_III,13_0003 Doet yemāt quaet saltu vlien
D_III,13_0004 En laetne sijnre quaetheit plien


D_II,26_0001 Die heeft dat hem becoemt
D_II,26_0002 Hout hi ic waent hem vroemt
D_II,26_0003 Hi is sot die heeft goet
D_II,26_0004 En̄ leghet onder sine voet


D_II,18_0001 Constu di gheueynsen vroet
D_II,18_0002 Het soudi dicke wesen goet



D_II,18_0003 Die vroede man winter an
D_II,18_0004 Dicke dat hi hem veysen can


D_I,27_0001 Wachti ieghen die ghebare
D_I,27_0002 Minlick als die voghelare
D_I,27_0003 Die scone pipen en̄ blasen
D_I,27_0004 Als si die vogelkijns vʼdwasen


D_III,12_0001 Wachti als bi dinen liue
D_III,12_0002 Dattu gheen wijf te wiue
D_III,12_0003 En nemes du en kentse wel
D_III,12_0004 Wāt der wiuen sijn vele fel


D_independent stanza_0001 Sone dits den besten scat
D_independent stanza_0002 Die ick hebbe ende om dat.
D_independent stanza_0003 Heet ic ende beuele di
D_independent stanza_0004 Datti altoes met di si


D_epilogue_0001 Goede lieden die dese tale
D_epilogue_0002 Hebt ghehoort alte male
D_epilogue_0003 Doet v ghebede deuotelike
D_epilogue_0004 Tot gode van hemelrike
D_epilogue_0005 Dat hi verlichte uwen sin
D_epilogue_0006 Datter wone wijsheit in



D_epilogue_0007 Die dit maecte vten latine
D_epilogue_0008 In duytsche hi begheerde te sine
D_epilogue_0009 In v ghebede vroe en̄ spade
D_epilogue_0010 Bidt gode dat hi v doe ghenade

Line_number 0011 is missing

Line_number 0012 is missing

Line_number 0013 is missing

Line_number 0014 is missing

Line_number 0015 is missing
D_epilogue_0016 AMEN


D_approbation_0001 ¶ Dit boecxken es gheprent Tantwerpen Binnen die cāmerpoerte. By my Henrick eckert vā hōberch

