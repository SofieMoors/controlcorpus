



d6_title_0001 Dit is de wjjse leeringhe van Catho.


d6_prologue_0001 DIe ghene die in haren sinne
d6_prologue_0002 Draghen weerlijcke minne
d6_prologue_0003 Sy makeÌ„ daer af rijm en liet.
d6_prologue_0004 Der minnen soo en draghe ick niet
d6_prologue_0005 Want nu is dat al vergaen
d6_prologue_0006 Dat eer minne mach bestaen
d6_prologue_0007 Wijlen doen ick die minne droech
d6_prologue_0008 Als ick die minne sach ick loech
d6_prologue_0009 Nu haet ickse in alle mijnen sinne
d6_prologue_0010 die minne draghen ende die minne
d6_prologue_0011 Ende heb ghekeert mijnen moet
d6_prologue_0012 Aen die ghene die zijn vroet
d6_prologue_0013 Eer ick dit dede seyde een mijn vrient
d6_prologue_0014 Gheselle die ter wijsheyt dient
d6_prologue_0015 dat hy des beteren loon ontfaet.
d6_prologue_0016 Dan die ter minnen dienste staet
d6_prologue_0017 Hierom heb ick des begonnen
d6_prologue_0018 Sy hebben onrecht dies my verionnen.



d6_prologue_0019 NV bidt alle met my te Gode
d6_prologue_0020 dat hy seynde zijnen bode
d6_prologue_0021 die my wijse ende leere
d6_prologue_0022 Hoe ick my ter vroetheyt keere
d6_prologue_0023 Alle die vroet willen wesen.
d6_prologue_0024 Een boec is dat de Clercken lesen
d6_prologue_0025 Als sy eerst ter scholen gaen
d6_prologue_0026 dat hen wijsheyt doet verstaen
d6_prologue_0027 Veel meer dan eenich doet.
d6_prologue_0028 Hierom peysde ick in mijnen moet
d6_prologue_0029 dat ick v daer by wil leeren
d6_prologue_0030 Hoe ghy u herte sult bekeeren
d6_prologue_0031 Ter vroetheyt nu mercket dan.
d6_prologue_0032 Wient maeckte het woonde een man
d6_prologue_0033 Te Roomen wijlen eer
d6_prologue_0034 die des wijsdom wiste meer
d6_prologue_0035 dan eenich man die leuet nu.
d6_prologue_0036 Hy hiet Catho dat segghe ick v
d6_prologue_0037 Hy hadde een kint dat alsoo
d6_prologue_0038 Als hijt noemde dies was hy vro
d6_prologue_0039 Als metten kinde was vergaen.
d6_prologue_0040 Dat mocht onthouden ende verstaen
d6_prologue_0041 Riep hy ende sprack tot hem
d6_prologue_0042 Men seyt sone dat ick ben



d6_prologue_0043 Wijs ende vroet nu merckt aen
d6_prologue_0044 Ick sal v leeren dat ick can
d6_prologue_0045 doen seyde hy ende began aldus.
d6_prologue_0046 Si Deus est animus


d6_I,01_0001 Nv merckt sone wat ick ghebiede
d6_I,01_0002 Ende wat dat is dat ick v bediede
d6_I,01_0003 Dats dat ghy v daer aen sult keeren
d6_I,01_0004 Dat ghy Godt ymmer sult eeren.


d6_I,02_0001 Ghy sult smorghens vroech opstaen
d6_I,02_0002 Ende om v beerne gaen
d6_I,02_0003 Men seyt die te langhe slaept
d6_I,02_0004 Dat hem den slaep onduchtich maeckt.


d6_I,03_0001 Wacht v datmen niet en seyt
d6_I,03_0002 Dat vele tale aen v leyt
d6_I,03_0003 Want menigherande tale
d6_I,03_0004 En voecht niemant goeders wale.


d6_I,04_0001 Sone doet als die vroede doet
d6_I,04_0002 Die heuet ghestadighen moet
d6_I,04_0003 Het is lachter dat een hier seghet
d6_I,04_0004 Dat hy ginder niet en pleghet.


d6_I,05_0001 Aenmerct niemants quade daet
d6_I,05_0002 Want veel merckens is quaet
d6_I,05_0003 Beyde soo en is man oft wijf
d6_I,05_0004 Die sonder sonde leyt zijn lijf.





d6_I,08_0001 Ghelooft niet als v wijf tonrecht
d6_I,08_0002 Claghet ouer uwen knecht
d6_I,08_0003 Want quade wijuen zijn ghenoech
d6_I,08_0004 Die dicke maken onghevoech.


d6_I,12_0001 Nieumaren ende achterspraken
d6_I,12_0002 Die de lieden tot schande maken
d6_I,12_0003 Sult ghy schouwen ende haten
d6_I,12_0004 Die hem anders verwaten.


d6_I,15_0001 Als eenich man doet wel
d6_I,15_0002 Dat onthout ende vertelt
d6_I,15_0003 Doedy wel swijghet daer of
d6_I,15_0004 Soo sult ghy hebben goeden lof.


d6_I,16_0001 Die wijle ghy sijt een ionghelinck
d6_I,16_0002 Soo doet soo menich goet dinck
d6_I,16_0003 Als dan naken uwe daghe
d6_I,16_0004 Datmen ws te Gode ghewaghe


d6_I,18_0001 Alst comt dat ghy hebt ghenoech
d6_I,18_0002 Van hauen hout u in dit gheuoech/
d6_I,18_0003 Want heden is die man rijcke
d6_I,18_0004 Smorghens staet hem commerlijcke.


d6_I,21_0001 Als ghy arm zijt van hauen
d6_I,21_0002 Ende van rijcdommen beschauen
d6_I,21_0003 Bepeyst dat ghy hier te voren
d6_I,21_0004 Arm ende naeckt waert gheboren.





d6_I,22_0001 Ghy sult niet keeren in dien
d6_I,22_0002 Dat ghy die doot sult ontsien
d6_I,22_0003 Want wie die doot ontsiet
d6_I,22_0004 Hem en helpt zijn leuen niet.


d6_I,19_0001 Hy is sotter dan een queken hoot
d6_I,19_0002 Die hopet op een anders doot
d6_I,19_0003 Want beyde die lieden ionck en out
d6_I,19_0004 Sijn haers leuens onghewout.


d6_I,23_0001 Al hebdy dat verdient
d6_I,23_0002 Dat ghy en behoeft gheenen vrient
d6_I,23_0003 Dat en suldy Godt wijten niet
d6_I,23_0004 Want hem is leet dat u misschiet.


d6_I,26_0001 Ghy sult v wachten doedy wale
d6_I,26_0002 Teghen hem te hebben tale
d6_I,26_0003 Die altoos zijn beuaen in dien
d6_I,26_0004 Hoe sy verradenis moghen plien


d6_I,27_0001 Vvacht die teghen v ghebaren
d6_I,27_0002 Minnelijck als die Voghelaren
d6_I,27_0003 Die schoon pijpen ende blasen
d6_I,27_0004 Als die Voghelkens verdwasen.


d6_III,11_0001 Nae dat uwe tijden naken
d6_III,11_0002 Suldy v teringhe maken
d6_III,11_0003 Ende uwen cost meer noch min
d6_III,11_0004 Na dien dat ghy hebt ghewin.





d6_IV,04_0001 Ghy moghet ghelt winnen wel
d6_IV,04_0002 Door nutschap ende niet el
d6_IV,04_0003 Men seyt daer noyt heylich man/
d6_IV,04_0004 En leyden zijnen sin daer aen.


d6_I,40_0001 Beyde nemen ende gheuen
d6_I,40_0002 Is haer sede die nu wil leuen
d6_I,40_0003 Met eeren/sone doet alsoo
d6_I,40_0004 Soo meuchdy blijde zijn ende vro.


d6_II,Pa_0001 Wildy sone daer toe keeren
d6_II,Pa_0002 Virgilius heuet beschreuen
d6_II,Pa_0003 Hoe die dorpers sullen leuen.

Line_number 0004 is missing


d6_II,06_0001 Ghy sult de onmate vlien
d6_II,06_0002 Men seyt dat vroede plien
d6_II,06_0003 Mate te houden/ ende volghen hare
d6_II,06_0004 Mate/onmate is ongheware.


d6_II,07_0001 Segdy ws ghesellen daet
d6_II,07_0002 Dies hy hem schaemt dat is quaet
d6_II,07_0003 Peyst oft het v lief ware
d6_II,07_0004 Die uwe schande maeckt openbare.


d6_II,08_0001 Sone en merckt die sonde niet
d6_II,08_0002 Diemen den quaden doen siet
d6_II,08_0003 Want den tijt sal comen saen
d6_II,08_0004 Dat zijs loon sullen ontfaen.


d6_II,13_0001 Sone ick verbiede v nijdichede



d6_II,13_0002 Want sy heuet quade zede
d6_II,13_0003 Wie datse draghet Godt weet
d6_II,13_0004 Hem comter af groot leet.


d6_III,16_0001 Ghy sult hebben vasten moet/
d6_III,16_0002 Wanneermen v onrecht doet
d6_III,16_0003 Soo bidt den rechter dat hy dy
d6_III,16_0004 Door uwen dienst behulpich sy.


d6_II,21_0001 Dat v in dronckenschap gheschiet
d6_II,21_0002 Dat en laet onghebetert niet
d6_II,21_0003 Wanter af hier te voren
d6_II,21_0004 Vernoy is comen ende toren


d6_II,17_0001 Als ghy hebt den cost weer
d6_II,17_0002 Ende teerens dan ghy hadt eer
d6_II,17_0003 Soo spaert/ want saen ghelijdet
d6_II,17_0004 Hauen diemen niet en mijdet.


d6_II,24_0001 Merckt wel dat mach v deeren/
d6_II,24_0002 bewaert oft ghy moghet beweeren
d6_II,24_0003 Hy is sot die comen siet
d6_II,24_0004 Het ongheval en niet en vliet.


d6_II,26_0001 Die wat heuet dat hem becomt
d6_II,26_0002 Hout hyt wel ick waent hem vroemt
d6_II,26_0003 Hy is sot die in zijn hant heeft goet
d6_II,26_0004 Ende leyt dat onder zijnen voet.


d6_II,28_0001 Somwijlen sult ghy v goet



d6_II,28_0002 Sparen als die vroede doet
d6_II,28_0003 Die soeckt altoos sulcke gheclach
d6_II,28_0004 Hoe hy met eeren leuen mach.


d6_II,29_0001 Ghy en sult alleene niet ontslaen
d6_II,29_0002 T'recht dat langhe heeft ghestaen
d6_II,29_0003 die verweckt zijnen ghebuere
d6_II,29_0004 Het wort hem dicwils al te suere.


d6_III,01_0001 Sone leert in uwen sin
d6_III,01_0002 dat daer woone wijsheyt in
d6_III,01_0003 Die met sonden leyt zijn leuen
d6_III,01_0004 Het is qualijcken met hem becleuen.


d6_III,21_0001 Sone oft ghy vroet wilt zijn
d6_III,21_0002 Soo t'herte in goeder maten dijn
d6_III,21_0003 Hy is sot diet zijne verteert
d6_III,21_0004 Ende aen den vremden hem gheneert.


d6_III,21bis_0001 Lieue sone wacht v dies
d6_III,21bis_0002 dat ghy biddet niet en plies
d6_III,21bis_0003 Ick segt v hoet int lant steet
d6_III,21bis_0004 Die vele bidt hy worde leet.


d6_III,22_0001 Die doot en suldy haten niet
d6_III,22_0002 Door een pijne die soo vliet
d6_III,22_0003 die sy recht ouer die quade
d6_III,22_0004 Al comt hy dicke te spade.


d6_III,24_0001 Ghy sult met uwen sin allegader



d6_III,24_0002 Eeren Moeder ende Vader
d6_III,24_0003 Godt seyt diese belghen doet
d6_III,24_0004 Dat hem te pijne worden moet.


d6_independent stanza_0001 Sone dit is den besten schat
d6_independent stanza_0002 Die ick hebbe/ende om dat
d6_independent stanza_0003 Soo heet ick ende beuele dy
d6_independent stanza_0004 Dat hy altoos met v sy.


d6_epilogue_0001 Ghy goede lieden die dese reden
d6_epilogue_0002 Hebt ghehoort doet v ghebeden
d6_epilogue_0003 Ootmoedelijck tot onsen Heere
d6_epilogue_0004 Bidt hem dat hy v leere
d6_epilogue_0005 Ende lichten soo uwen sin
d6_epilogue_0006 dat daer woone wijsheyt in.
d6_epilogue_0007 Die dit maeckten wten Latijne
d6_epilogue_0008 In duytsche/begheert te zijne
d6_epilogue_0009 In v ghebeden vroech ende spade
d6_epilogue_0010 Bidt Godt dat hy hem doe ghenade.

Line_number 0011 is missing

Line_number 0012 is missing

Line_number 0013 is missing

Line_number 0014 is missing

Line_number 0015 is missing
d6_epilogue_0016 FINIS.


d6_approbation_0001 Dit Boecxken is gheuisiteert ende geapprobeert byden // eerweerdigen Heer Symon de Planen.

