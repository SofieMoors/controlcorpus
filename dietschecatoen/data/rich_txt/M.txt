&1r&
_prologue_
§prologue§
1 <D_3><I>e ghene die in haren sinne
<D>raghen waerlike minne
<S>i maker of riim en(de) liet
<D>er minnen sone draghic niet
<D>er of eist mi al vergaen
<D>atter minne mach bestaen
<D>ie wile als ic die minne drouch
<A>ls ic die minne sach ic louch
<N>u haticse al in mine sinne
<D>ie minne draghen entie minne
<E>n(de) hebbe ghekeert minen moet
<A>n die ghene die siin vroet
<E>er ic dit dede seide =.j.= miin vrient
<G>heselle die ter wijsheit dient
<D>attijs betren loon ontfaet
<D>an die ter mi(n)nen dienste staet
<H>ier om hebbic dies begonnen
<S>i hebben onrecht dies mi verionnen
<N_2>v bidt alle met mi te gode
<D>at hi mi sende sine bode

&1v&

<D>ie mi wise ende leere
<H>oe ic mi ter wijsheit keere
<A_1>lle die vroet willen wesen
<E>en bouc es dattie clercken lesen
<A>lsi eerst ter scolen gaen
<D>ie hem wijsheit doet verstaen
<V>ele meer dan eenich doet
<H>ier om peinsic in minen moet
<D>at icker v bi wille leeren
<H>oe ghi v herte sult bekeeren
<T>er wijsheit nv mercket dan
<W>iene maecte het woonde =.j.= man
<T>ote rome wilen eer
<D>ie des wijsdoms wiste meer
<D>an eenich die leuet nv
<H>i hiet cathoen dat segghic v
<H>i hadde =.j.= kint dat hiet also
<A>ls hi dede des was hi vro
<A>lst metten kinde was vergaen
<D>at mochte onthoude(n) en(de) verstaen

&2r&

<R>iep hijt en(de) sprac te hem
<M>en seit sone dat ic bem
<W>ijs en(de) vroet nv mercket dan
<I>c sal v leeren dat ic can
<H>i seide en(de) begonste aldus
<S>i deus est animus
____
_disticha_

§I,01§ 
1 <N_2>v mercke wat ic di ghebiede
<E>n(de) wat es dat ic dy bediede
<D>ats dattu di daer an sult keeren
<D>attu gode emmer sult eeren
§I,02§ 
1 <D_1>u sult smorghens vro up staen
<E>n(de) om diin bederue gaen
<M>en seit die te langhe slaept
<D>at hem de slaep onduchtich maect
§I,03§ 
1 <W_1>achtu datme(n) niet en seghet
<D>at vele talen an di leghet
<M>en seit menigherande tale
<E>n sit niemens goeders wale
§I,04§ 
1 <S_1>one doet alsoe die vroede doet
<D>ie heuet ghestaden moet

&2v&

<M>en lachtert dat =.j.= hier seghet
<D>ies hi ghinder niet en pleghet
§I,05§ 
1 <N_1>e mercke niemens quade daet
<T>e uele mercken dat es quaet
<B>edi en es man no wijf
<D>ie sonder sonde leet siin lijf
§I,08§ 
1 <G_1>heloof niet als diin wijf to(n)rechte
<C>laghet ouer hare knechte
<D>er wiuen siin ghenouch
<T>smans vrient siin tongheuouch
§I,10§ 
1 <D_1>une sult met talen no spraken
<G>hescelt ieghe(n) den quade maken
<E>n sit niemens goeders wale
<T>ieghens hem te hebbene tale
§I,11§ 
1 <M_1>inne die ghene die dii minnen
<D>ien du wel ions laet bekinnen
<H>i es dom die daer te dienste staet
<D>aert hem tscanden al vergaet
§I,12§ 
1 <N_1>iemare ende achter spraken
<D>ie den lieden tscanden maken

&3r&

<S>ultu scuwen ende haten
<B>eede in weghe en(de) in straten
§I,13§ 
1 <D_1>atmen di beheeten heeft
<E>er die tijt comt datmen di gheeft
<N>e sultuut niet beheeten voort
<W>ant men lieghet vele woort
§I,14§ 
1 <A_1>lsti iement gheuet lof
<N>e wes te blider niet der of
<W>ant die vroede wel verstaet
<E>er hi van iement lof ontfaet
§I,15§ 
1 <A_1>ls een ander man doet wel
<D>at onthout ende vertel
<D>oestu wel soe zwigher of
<S>oe sultu hebben goeden lof
§I,16§ 
1 <D_1>je wile dattu best ionghelinc
<D>oet soe menighe goede dinc
<A>lsti naken dine daghen
<D>atme(n) diins te goede ghewaghe(n)
§I,18§ 
1 <S_1>one alstu heues doghet
<H>auen houti int gheuouch

&3v&

<W>ant heden es die man rike
<S>morghens staet hem aermelike
§I,20§ 
1 <S_1>one als diin aerme vrient
<V>an eere cleender ghifte dient
<W>es blider dan di es te moede
<E>n(de) danckes hem al int goede
§I,21§ 
1 <A_1>l bestu aerm man van hauen
<E>n(de) van rijcheden beschauen
<P>einst dattu hier te voren
<N>aect en(de) aerm waers gheboren
§I,19§ 
1 <H_1>i es dulre dan =.j.= quekin hooft
<D>ie hoopt up anders mans doot
<W>ant allen lieden ionc ende out
<S>iin haers leuens onghewout
§I,25§ 
1 <D_1>une sult =ij= waerf beheete(n) niet
<D>attu mach gheuen yet
<M>en seit siet waer hi gaet
<D>ie loos es ende quaet
§IV,41§ 
1 Ø
Ø
<N>e domene niet want die vroede
<G>hedinct wel van ouden goede

&4r&

§I,26§ 
1 <D_1>u sult wachten doestu wale
<T>ieghens hem te hebbene tale
<D>ie altoes siin beuaen in dien
<H>oe si uerradenesse moghe(n) plien
§I,27§ 
1 <W_1>achtu ieghe(n) die ghebare
<M>inlike als die voghelare
<D>ie scone pipen ende blasen
<A>lse die uoghelkine verdwasen
§I,28§ 
1 <H_1>euestu kinder sonder goet
<D>oet alsoe die vroede doet
<D>ie sinen kinder ambocht leert
<A>lst noot heeft datter hem toe keert
§I,31§ 
1 <A_1>lstu bids bedincti des
<D>attu bids datte gheuen es
<D>ie bidt datme(n) niet gheue(n) mach
<H>i vint dickent quaet ghelach
§I,23§ 
1 <A_1>lstu hebs des verdient
<D>attu en hebs gheenen vrient
<D>an sultu gode witen niet
<W>ant hem es leet datti messchiet

&4v&

§I,33§ 
1 <A_1>lsti dine tiden naken
<S>altu dine theere maken
<E>n(de) dinen cost meer no min
<N>a dien dattu heues ghewin
§I,34§ 
1 <A_1>l eist dattu heues cracht
<D>attu wel verwinnen macht
<D>ine(n) viant sultu wiken
<D>us sal doghet an di bliken
§I,35§ 
1 <D_1>u sult gheerne =.j.= lettel gheuen
<A>lstu dat grote wils beweuen
<D>ie <D>[enier] es een goet ghewin
<D>ie den <D>[enier] brenghet in
§I,38§ 
1 <A_1>l moghestu verwinnen saen
<T>recht dat langhe heuet ghestaen
<M>en seit dat ghestadichede
<H>euet so menighe goede zede
§I,11§ 
1 <M_1>inne die ghene die dii minnen
<D>ien du wel ions laet bekinne(n)
Ø
Ø
§I,29§
1 Ø
Ø
<D>attu hates sultu haten
<N>iet te seere. maer te maten

&5r&

§I,40§ 
1 <B_1>eede nemen ende gheuen
<E>s hare zede die nv leuen
<M>et eeren sone doe alsoe
<S>oe sultu blide siin ende vroe
§II,Pa§ 
1 <S_1>one wiltu di daer toe keeren
<D>attu dorpers sede wils leeren
<V>irgilius heuet al bescreuen
<H>oe danen wijs dorpers leuen
§II,Pb§
1 <W_1>iltu leeren medicine
<E>n(de) vroet aersatre te sine
Ø
Ø
§II,Pd§
1 Ø
Ø
3 <O>uidius leeret di alsoe
4 <H>oe du van minne werdes vroe
§II,Pd§
1 <W_1>iltu weten wat si minne
2 <E>n(de) minne doen in dinen sinne
Ø
Ø
§II,Pb§
1 Ø
Ø
3 <M>acer heuet bescreuen al
4 <W>atmen daer toe pleghen sal
§II,Pe§ 
1 <S_1>one wiltu wesen vroet
<E>n(de) wiisheit doen in dine(n) moet
<L>eere so uele in dine ioghet
<D>attu out heues doghet

&5v&

§II,Pc§
1 Ø
Ø
3 <D>oe minen raet ende les lucane
4 <H>i salre di wel bringhen ane
§II,04§
1 <A_2>lstu best gram en(de) onghemoet
2 <B>epeins di seluen hets di goet
Ø
Ø
§II,14§ 
1 Ø
Ø
3 <W>ant het sit wel den man
4 <D>atti alsoe doen can
§II,27§ 
1 <D_1>u sult besien ende wachten
<B>eede uoren ende bachten
<E>n(de) dienen gode met omoede
<E>n(de) scheeden tquade uten goede
§II,28§ 
1 <S_1>om wile sultu diin goet
<S>paren alsoe die vroede doet
<D>ie souct al sulc ghelach
<D>at hi met eeren leuen mach
§II,29§
1 <D_1>une sult niet ontslaen
<T>recht dat langhe heuet ghestaen
<D>ie verwerct siin ghebueren
<H>et wert hem dickent sueren
§II,31§ 
1 <N_1>e roucke niet watti droomt
<H>i es dom dies uele goomt

&6r& 

<D>at lieden sdaghes horen
<C>omt hem dickent snachts te vore(n)
§III,02§ 
1 <D_1>je man die goeder voeren pliet
<E>nder niet roucken watmen seit
<W>ant hine der doer niemens tale
<Q>uaet doen wilti selue wale
§III,03§ 
1 <A_1>lstu gheroupen best te rade niet
<S>one bedincti niet te spade
<D>une beters diere ghesellen daet
<I>n alsoe vele als an dy gaet
§II,12§ 
1 <W_1>at god wille doen metti
<L>aet hem ghebruken wat si
<W>ant dune waers te rade niet
<D>aer hi di sciep ende leuen hiet
§II,13§ 
1 <I_1>c verbiede di nidichede
<W>ant soe heuet quade sede
<W>iese draghet god weet
<H>em comter of dat hem es leet
§II,14§ 
1 <D_1>u sult hebben harden moet
<W>anneer men di onrecht doet

&6v&

<W>ant het sit wel den man
<D>atti alsoe doen can
§independent stanza§
1 <S_1>one dits die beste scat
<D>ie ic hebbe en(de) om dat
<H>eetic ende beuelic dy
<D>at hi altoos metti sy
____
_epilogue_
§epilogue§
1 <G_1>hi goede lieden die dese reden 
2 <H>ebt ghehoort doet v ghebeden
3 <O>otmoedelike tonsen heere
<D>atti ons uten sonden keere
<E>n(de) soe verlichte onsen sin
<D>atter wone wijsheit in
Ø
Ø
Ø
Ø
Ø
Ø
Ø
Ø
Ø
<A>men
____