&248va&
_prologue_
§A,01§
1 <H_7>ier beghint de boec van catone
2 <D>ie machtech was van grote(n) doene
3 <T>ote roeme indie port
4 <D>ar hi sinen kinde gaf voert
5 <E>nde leerde hem m{et} sinne sere
6 <V>roscap wetentheet ende eere
§prologue§
1 <V>erstaet. die in haren sine
2 <D>raghen wareleke minne
3 <S>i makenre af rime ende liet
4 <D>iere minnen ne garic niet
5 <W>ant het es mi al vergaen
6 <D>atter minnen mach bestaan
11 <E>nde kere minen moet
12 <A>n de ghene die sijn vroet
7 <W>ilen doe ic minne droech
8 <D>oe hic de minne sach hic loech
9 <N>v hatixse alle in mine(n) sinne
10 <D>ie minne draghen entie minnen
13 <E>r dit was seide mi mijn vrient
14 <G>heselle die der vroetheet dient
15 <D>at hijs betren loen ontfaet
16 <D>an die ter minne(n) dienste staet
17 <H>ier ombe hebbic dies begho(n)nen
18 <S>i hebben onrecht dies mi v[er]ionnen
§A,02§
1 <O>m dat hic gaerne helpen soude
2 <E>lken nv ter duegt waert houde
3 <S>o dat hire an mochte leren

&248vb&

4 <V>roescap ende comen ter eren
§prologue§
19 <L_1>ieue kinder nv bidt ghode
20 <D>at hi mi sende sinen bode
21 <E>nde hi mi wise ende lere
22 <H>oe hic minen sin t[er] wijsheit kere
23 <A>lle die vroet willen wesen
24 <D>er clerken boec moete(n) si lesen
§A,03§
1 <O>f in dietsch of in latin[...]
2 <A>lzo hic*ke* [...]
§prologue§
25 <A>lzi terst [...]
26 <D>ie hem wijsh[...]
27 <V>ele meer dan en [...]
28 <H>ie ombe pensic in [...]
29 <D>at icker v bi wille l*e*ren
30 <H>oe ghi v herte nu moegt keren
31 <T>er wisseit waert nu merket dan
32 <W>at wilen seide en vroet man
§A,04§
1 <E>nde penst om dese woert
2 <D>ie hic v hier sal secghen voert
3 <H>et woende wilen en rike man
4 <D>aer hic af wel spreken can
§prologue§
33 <T>ote roeme ioe wilen eer
34 <D>ie wijsdoems wiste vele meer
35 <D>an enech doet die leuet nv
36 <H>i hiet catoen dat secghic v
37 <H>i hadde en kint en(de) hiet alzo
38 <A>lse hi dede dies wassi vwo
39 <A>lst der kintscap was ontgaen
40 <D>at mochte onthouden en(de) verstaen
41 <H>i riept voert ende sprac te hem
42 <S>one men segt nv dat hic bem
43 <V>roet ende wijs nv merke dan
44 <I>c wildi leeren dat hic can.

&249ra&
45 <D>oe seidi ende beghonste aldus
46 <S>i deus est animus
____

_disticha_

§I,01§
1 <S>one maerc wat hic di bediede
<E>nde oec mede di ghebiede
<D>ats dattu di daertoe sals keren
<T>e ghode altoes so saltu leren
§I,02§
1 <E>nde smarghens vroe op staen
<E>nde ombe dine bederue gaen
<H>ic secgdi die te langhe slapt
<D>attene de slaep onduchtech maect
§I,03§
1 <W>achti dat mens niet ne segt
<D>at vele talen andi leegt
<M>en segt mengherande tale
<N>e sittet niemen ghoeder wale
§I,04§
1 <D>oe alzo alse de vroede doet
<D>ie in hem heeft ghestaden moet
<M>en lachtert dat en hier segt
<D>ies hi ghinder niet ne plegt
§I,05§ 
1 <E>nde ne merke niemens q%ua%de daet
<D>at vele merken dat es quaet
<B>edie hen es man no wijf
<D>ie sonder sonde leeden lijf
§I,06§
1 <H_2>oerstud sone dat iemene deert
<D>oet van di hijs sot diet gheert
<W>ant het lettel vromen mach
<D>en lieden te doene quaet ghelach
§I,07§ 
1 <S>i altoes enradech ende sochte
<S>o saltu sijn in dine ghedochte
<H>ijs sot die al sijn ghepens
<D>en lieden segt haer ende ghens
§I,08§ 
1 <N>e scheldese niet als dijn wijf tonrecte
<C>laghet ouer dine cnechte
<W>ant der quader wijf sijn genoech

&249rb&

<D>ie mannes vrient sijn int gheuoech
§I,09§ 
1 <A>lse du manes dinen vrient
<O>f tyen dien du heefs ghedient
<A>l sprect hiere weder hiet
<D>aer ombe ne saltus laten niet
§I,10§
1 <D>vne salt m{et} talen no met spraken
<G>hescelt ieghen den quade(n) maken
Ø
Ø
§I,11§
1 <M>inne de ghene die di minnen
<D>ien du doest ghoet laet hem beki(n)nen
<H>ijs sot die daer te dienste staet
<D>aert hem der na te quade vergaet
§I,12§
1 <N>iemaren ende achterspraken
<D>ie de lieden te scanden maken
<D>ie saltu scuwen ende laten
<W>ant dies pleght hi wert v[er]waten
§I,13§
1 <Z_2>one dat men di beheten heeft
<E>rc co(m)met dat ment di gheeft
<N>e saltut niet beheten voert
<W>ant men lieghet vele woert
§I,14§
1 <A>ls di hyemen gheuet lof
<N>e sire niet te blider of
<D>ie vroede merct ende verstaet
<E>r hi van iemene lof ontfaet
§I,15§
1 <E>nde als en ander man doet wel
<D>at onthout wel ende vertel
<A>ls du wel does so swigher of
<D>us saltu hebben ghoden lof
§I,16§ 
1 <D>ie wile dattu best ionghelinc
<S>o doe so meneghe ghode dinc
<A>lse di dan naken dine daghe
<D>at men dijns in ghode ghewaghe
§I,17§
1 <N>e roeke oec niet wat enech man
<S>tillekine gherunen can

&249va&

<W>ant de quade want altoes des
<A>l dat men runt dat van hem es
§I,18§ 
1 <A>l comtet dattu heefs ghenoch
<H>auen nochtanne houti intgheuoech
<W>ant heden es de man rike
<E>nde maerghe(n) staet hem armelike
§A,05§
1 <W>ant fortune es wel groet
<D>en meenghen vor sine doet
<E>lc soudem wachten en(de) so spreken
<D>at hem hier niet mochte gebreken
<D>ie dit dade hi ware vroet
<E>nde sijn dinc soude werden ghoet
§I,20§ 
1 <Z_2>one alse di dijn aerme vrient
<M>et ere cranker ghichte(n) dient
<W>es blider dan di es te moede
<E>nde loenet hem in allen ghoede
§I,21§ 
1 <A>l bestu arem nv van hauen
<E>n(de) van richeden sere bescauen
<B>epens di dattu hier te voeren
<N>aect ende arem waers gheboren
§I,22§
1 <D>vne sals keren niet in dien
<D>attu de doet sals hiet onsien
<D>eghene die de doet ontsiet
<H>em ne helpt sijn leuen niet 
§I,19§ 
1 <H>ijs sotter dan en kuekenoet
<D>ie hoept op anders ma(n)nes doet
<W>ant alle de liede ionc ende out
<S>ijn haers leuens eue(n) ghewout
§I,36§
1 <M>etten ghenen die di minnen
<N>e saltu sceldens niet beghinnen
<W>ant van ghescelde es hier te voeren
<V>ernoi groet comen ende toren
§I,37§
1 <A>lse di hebben dine knechte

&249vb&

<G>ram ghedaen met onrechte
<L>aet sinken dan dinen moet
<H>et es ti erlijc ende ghoet
§I,38§ 
1 <A>l moegstu iemene verwinnen saen
<L>aet altoes in versten staen
<H>ic segghe di dat ghestadechhede
<H>euet meenghen ghoeden zede
§I,39§
1 <D_2>attu met pinen beijaghet heefs
<E>n tat sotteleke woch gheefs
<L>aet dat sone oftu best vroet
<E>nde kere dar af dinen moet
§I,40§
1 <B>edienens gheuen ende nemen
<D>at es haer sede die nv leuen
<M>et eren sone doe dit alsoe
<S>o machtu sijn blide ende vroe
§II,Pa§
1 <W>iltu di sone daer toe keren
<D>attu dorpers sede wils leren
<V>irgilius heuet al bescreuen
<H>oe dane wijs die dorpren leuen
§II,Pb§
1 <W>iltu oec leren medicine
<O>f aersatre mede te sine
<M>aers heuet bescreuen al
<W>at men daer toe segghen sal
§II,Pc§
1 <W>iltu des di onderwijnden
<D>attu gheuecht wils beghinnen
<D>oe minen raet ende les lucane
<H>i sal di wel bringhen drane
§II,Pe§ 
1 <S>one wiltu oec wesen vroet
<E>n(de) wijsdoem doen in dinen moet
<L>ere so vele in dine ionghe iuegt
<A>ls du best out dattu heefs duegt
§A,06§
1 <M>en segt dat die ionghe *vs*eert
<A>ls hi oudt dat hiere g%a%rne hem toe kert

&250ra&

§III,01bis§
1 <D>en ghelucke wes onderdaen
<A>lst ti te dienste heeft ghestaen
<E>nde dankes ghode ember mede
<D>aer du best in elker stede
§II,01§
1 <D_2>en ghenen die di toe gaen
<H>em allen saltu te dienste staen
<O>fti dijn viant wille deren
<D>at sine di doch helpen weren
§II,02§
1 <D>vne salt niet vraghen des
<W>elc si die hemel en(de) wat hi es
<W>ant du best sterfleec ende bedi
<O>nderwint di wat steruen si
§II,04§
1 <A>lse du best gram ende onghemoet
<B>edincstu di dan so bestu vroet
<W>ant gramscep belet den man
<D>at hi hem bedinken niet ne can
§II,22§
1 <K>ies enen vrient dien du macht maken
<C>ondech dine verhoelne saken
<B>estu siec kies enen man
<D>ie wel van ersatrien can
§II,23§ 
1 <A>l ghesciet ti oec hiet yewet el
<D>an dijn wille verdraegt wel
<H>et comt dicken dat de ghoede
<H>eeft dat hem es wel onghemoede
§II,24§
1 <M>aerc altoes watti mach deren
<E>nde bewert moghstut beweren
<W>ant hi es dul die comen siet
<D>ongheval ends niet ne vliet
§II,25§ 
1 <A_2>l heefstu iet dat di quaet doet1
<N>ekeere daer an niet dinen moet
<E>mber so hebbe ghoeden waen
<D>atti ten besten sal vergaen
§II,26§ 
1 <D>ie dat heeft dat hem becomt
Ø
Ø
Ø
&250vb&
§II,12§
1 Ø
Ø
Ø 
[...]aer hi di ghesciep en(de) wesen hiet
§II,13§ 
1 [...]ic verbieddi onduchtechede
[...]ant so heuet wel quaden zede
[...]o wie sose draeght ghodeweet
[...]i heefter af dat hem es leet
§II,14§
1 [...]v sals hebben ghestaden moet
[...]aeneer somen di belghen doet
[...]et staet wel elken ghoeden man
[...]at hi al soe dat wel doen can 
§II,19§
1 *<H_2>*oerdoem es en quaet sede
<E>nde vrec te sine oec der mede
[...]one dat saltu ember scuwen
[...]ant si vele sonden bruwen
§II,20§ 
1 [...]ie hem gheloeft hijs sonder raet
[...]ie hier ghoet sprect en(de) gind[er] quaet
[...]one sowat so dins ghesciet
[...]ies ne onderwint di niet
§II,21§
1 [...]ntat ti in dronkenscep ghesciet
[...]at ne laet onghebetert niet
[...]ant daer af hier te voren
[...]s comen vernoi ende toren
§III,20§
1 [...]one als dijn wijf verbolghen es
[...]vne salt niet maerken des
[...]o wat so soe seght in hare woert
[...]at draegt de wint al vter port
§III,21§ 
1 [...]one oftu vroet wils sijn
[...]o there in ghoeder maeten tijn
[...]ijs sot die sijn ghoet to(n)mate(n) teert
[...]n(de) hem anden vremden gereert
§III,21bis§
1 [...]ieue sone nv wachti dies
[...]attu biddens niet ne plies
[...]enser ombe altoes tervaert
[...]ie vele bidt hi wert onwaert

&251ra&

§IV,12§
1 <E>nde vele sceelt die es wreet
<E>nte vechtene saen ghereet
<W>achti des ende si vroet
<S>o sal dijn dinc al werden ghod
§III,22§ 
1 <D_2>e doet ne saltu haten niet
<D>or ene dinc d«i»@o@e soe pliet 
<D>ats dat soe regt ouer de quade
<A>l comt soe somen dicken te spade
§III,23§
1 <E>s dijn wijf van rade vroet
<H>outer di an het es di ghoet
<H>ets menech wijf die meer can
<V>an ghoeden rade dan sulc man
§III,24§
1 <M>ettinen sinne saltu algader
<E>ren moeder ende vader
<G>hod seide diese belghen doet
<D>at hem te pinen werden moet
§A,07§ 
1 <D>iese oec ert eist man eist wijf
<H>i leed sekerleke ghod lijf
<E>nde sal te vriende hebben ghode
<H>out hi wel mede sine ghebode
§IV,P1§
1 <S>one doe dat hic di ghebiede
<E>n(de) merke wat hic di v[er]biede
<D>i sal ghod eren ende alle liede
<D>it salre af wesen dine miede
§IV,01§ 
1 <S>one rike te sine te ommaten
<D>at saltu scu«w»en ende laten
Ø
Ø
§IV,P2§
1 <N>e laetstus niet ghod saldi haten
<E>n(de) haet di ghod du best verwaten
<W>iltu werden dan liefghetal
<S>o werd omoedech al ouer al
§IV,02§
1 <Z_2>one doe dat hic di wise
<E>nde houti an die selue spise
<D>ar du mede best gheuoedt

&251rb&

<S>o heeftstu di hier wel behoedt
§IV,03§
1 <A>l eist dat sake datti hiet
<I>n engher slachte wijs mes«s»chiet 
<D>vne salt gheluc blent scelden niet
<D>at op sinen vrient wel siet
§IV,04§
1 <D>v macht den penninc minnen wel
<O>m nutscep ende om niewet el
<M>en segt dat noit helech man
<N>e leide sinen sin daer an
§III,09§ 
1 <A>ls du out best ende rike
<D>an saltu gheuen mildelike
<S>o dat men mach secghen van di
<A>y dese oude man hoe ghoet was hi
§III,16§
1 <A>ls du macht merken in dinen moet
<D>at men di yeweren onrecht doet
<S>o bidt den rechtre dat hi si
<D>or dinen dienst in hulpen di
§A,08§
<W>ant recht heeft dicken hulpe(n) noet
<D>at nemb[er] de man ne si so groet
§III,17§ 
1 <E>nde daer di te rechte af messciet
<V>erdraeght dat mens marke niet
<E>n(de) waneer so du sculdech sijs
<V>ermane dijns selues dat es prijs
§IV,09+III,18§
1 <D>aer du af twifels dat saltu lesen
<S>o langhe dattuus vroet mogs wesen
<D>ie leest dat hi niet verstaet
<E>ns niet versteet dat es hem quaet
§III,21ter§
1 <Z_2>one dat di dine vriende raden
<D>at saltu in dinen sijn bestaden
<H>ier naer als duus te doene heefs
<D>attu di seluen raet dan gheefs
§IV,42§ 
1 <H>ic segdi sone wat hic di rade
<L>aetstut het sal comen di te quade
<D>v sals wesen altoes onderdaen

&251va&

<D>en gheden ente sinen dienste staen
§III,19§
1 <A>lse du oec eets so wachti dies
<D>at tu te vele niet ne plies
<D>an te sprekene diet heeft in seden
<M>en merket sere in dorparheden
§IV,18§
1 <D>une saels sone metten ouden
<S>ceren no dijn scop niet houden
<W>ant so die ouder langher leeft
<S>o hi wijs doems emm[er] men heeft
§IV,30§
1 <D>ronken te sine dicken van wine
<E>nde in hoerdome mede te sine
<D>aer ne comt af ander recht
<D>anne ghescelt ende gheuecht
§A,09§
1 <N>v wachti des ende si oec vroet
<E>nde hout di emm[er] in ghoet ghemoet
<S>o saltu werden ghoet ghetal
<E>nde ghemint al ouer al
§IV,31§
1 <D>e ghene die singhen en(de) lettel spreke(n)
<D>ie conen mengherhande treken
<M>en seght de vloet die stille staet
<E>s dieper dan die ghaet
§IV,32§
1 <A_2>ls dijn gheluc di gheuet men
<D>an du beghaers in dinen sen
<M>ercstu dan du best onvroet
<E>ens anders haue ende sijn ghoet
§IV,33+Bouc van seden§
1 <D>attu doen macht doe al dat
<W>iltu meer doen du werdts mat
<H>ijs sot die hem vord[er] wille strecken
<D>an hi sine cleder mach gherecken
§IV,34§
1 <D>ats ene dinc dat men g«a»rne wrect
<D>at men sinen vrient verspreect
<S>cieghen den ghoeden enten rechten
<N>e saltu niet met talen vechten
§IV,35§
1 <A>lbestu arem ende sonde haue

&251vb&

<N>e wes te drouer niet der aue
<D>e vroede maert ende verstaet
<D>at haue commet ende gaet
§IV,36§
1 <D>at es vernoi ende oec toren
<A>lse een man langhe te voeren
<H>eeft ghewonnen en(de) hem en ongeual
<D>oet dat ghewin verliesen al
§A,10§
1 <S>one castidi wel daer of
<S>o saltu meerren dinen lof
§IV,37§
1 <N_2>e beheet oec di seluen niet
<L>anghe te leuene want men siet
<D>en man wandelen ende gaen
<H>eden. ende marghen eist ghedaen
§IV,38§
1 <D>v salt ofren gherne ghode
<E>nde houden wel sine ghebode
<D>oestu dit te ghoeder trowen
<D>ies ne sal di niet berouwen
§A,11§
1 <D>ie dor ghode gherne gheeft
<G>hod lonet alse hijs te doene heeft
§IV,39+II,10§
1 <D>aer du waens hebben achter
<S>tridstu du saels hebben lachter
<B>eter es wel woch ghegaen
<D>an qualeke ten stride ghestaen
§IV,48§ 
1 <W>iltu vele verstaen ende leren
<S>o saltu di na minen raet keren
<E>n(de) werken na mine lere
<S>o saltu comen te groeter ere
§independent stanza§
1 <Z_2>one dat es de beste scat
<D>ie hic hebbe ende omme dat
<S>o biddic di dor onsen here
<W>erc hier naer ende pens om ere
____

_epilogue_

§epilogue§
1 <S>ote lieden oec penstrum mede
2 <E>n(de) doet te ghode vwe ghebede
3 <O>moedelike tote onsen here

____