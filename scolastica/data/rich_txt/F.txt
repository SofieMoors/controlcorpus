_sample1_
&15vb&
00590a <H>oe dat eua bedroge(n) w[ar]t vande(n) serpente =.xv.=
00591 <T_2><I>ere stont enter seluer vren
00592 <W>as van allen creaturen
00593 <D>at v[er]staet van allen beesten
00594 <T>serpent listichst nader <I>eesten
00595 <E>nde oec sere scalc van zinne
00596 <W>ant die duuel wasser inne
00597 <B>edi doe lucifer die scone
00598 <W>art gheworpe(n) vanden trone
00599 <H>adde hiis niit in alre wiis
00600 <D>at adaem was int paradiis
00601 <E>nde pensede hoe hine wt dede steken
00602 <D>adi hem tgebod gods breken
00603 <S>o mosti wt pensedi dan
00604 <M>er dat hi ontsach den man
00605 <D>es ghinc hi eerst toten wiue
00606 <O>m datsi cranker was van liue
00607 <M>itten serpent heeft hiit bestaen
00608 <W>ant het plach doe sonder waen
00609 <O>p ende neder recht te gane
00610 <R>echt na des menschen ghedane
00611 <B>eda scriift die clerc was diere
00612 <H>et was eens serpents maniere
00613 <G>heaensicht als een ioncfrouwe
00614 <W>t hem sprac die onghetrouwe
00615 <A>ls hi noch doet wiildiit weten
00616 <W>t dien di hi heeft beseten
00617 <E>nde seide te hare dat ghebod
00618 <W>aer omme so gaft v god
00619 <D>at ghi van allen houte ghemene
00620 <N>utten sout dan van enen allene
00621 <D>it vragedi ende na hoerre antwoerd
00622 <S>o fisierde hi sine woorde
00623 <S>i sprac om dat wi bi auenturen
00624 <D>ie doot niet en souden besuren
00625 <E>nde alsi bi auenturen seide
00626 <M>ercte hi wel haer cranchede
00627 <D>atsi vaste niet en gheloofde
&16ra&
00628 <E>nde sprac wt des serpents hoofde
00629 <N>een ghine bliifter niet om doot
00630 <M>[er] hi weet wel v ere wort so groot
00631 <W>elc tiit so ghire of hebt gheten
00632 <S>o suldi vroeden ende weten
00633 <G>helike recht of ghi gode waert
00634 <E>ua die wart verhouaert
00635 <W>ant si gode waende gheliken
00636 <S>i sach den sconen boom den riken
00637 <E>ntie vruchte scone ende sochte
00638 <S>i at dat si sint becochte
00639 <E>nde boedt adaem haren man
00640 <D>ie misschien merken began
00641 <D>at si thant niet en bleef doot
00642 <N>ochtan wiste hi wel albloot
00643 <D>atter quaet of soude comen
00644 <D>us ist bescreuen van hem zomen
00645 <E>nde at so watter of soude ghescien
00646 <H>aer oghen ondaden si mittien
00647 <N>iet dat si blint hadden ghewesen
00648 <M>er haer lust v[er]roerde mittesen
00649 <I>n die natuerlike lede
00650 <D>at si te voren niet en dede
00651 <D>oe begonden si hem beide te scamen
00652 <V>an haerre naecter misquamen
00652a hoe si hem mit vigheblade decten =.xvi=
00653 <D_2>oe namen si mit ghemenen rade
00654 <B>eyde gader vigheblade
00656 <E>nde decter mede haer scamelhede
00655 <A>l omme ende omme haer lede
00657 <D>aer si saten onder die rise
00658 <H>orden si in den paradise
00659 <G>ode wanderen daer hi quam
00660 <H>i sprac waer bistu adam
00661 <H>ere seit hi doe ic hadde v[er]staen
00662 <D>iin stemme v[er]uaerde ic mi saen
00663 <E>nde hebbe mi ghedect doer das
00664 <O>m dat ic al naket was
00665 <G>od sprac wie heefti ghewiset
00666 <D>attu di seluen ghespiset
00667 <H>eues mit dat ic di verboot
00668 <D>oe sprac adaem dulheit groot
00669 <A>lse of hi gode sine misdaet
00670 <W>ilde tyen ende siin quaet
00671 <T>wiif dattu mi gaues sprac hi
00672 <A>t eerst ende ic at here bedi
00673 <A>ls of hi meende het w[er]e bleuen
00674 <N>e hadstuse mi niet ghegheuen
00675 <D>oe sprac god te hare diese at
00676 <W>aer omme so daedstu dat
00677 <D>oe teecht eua den serpente
00678 <M>er van alden perlemente
00679 <D>roech haer meninghe vander tale
00680 <G>ode te tyen altemale
&16rb&
00681 <D>at adaem vander reinre aerde
00682 <W>as ghemaect mit groter waerde
00683 <D>ie nie smerte en hadde ontfaen
00684 <N>och oec nye en was ondaen
00685 <N>och mit ploeghen noch mit spaden
00686 <N>och besmet mit ghenen ondaden
00687 <B>etekende die reyne marie
00688 <D>ie sonder enighe dorpernye
00689 <H>aer reyne vleysch in reynen liue
00690 <N>iet alse pleghen ander wiue
00691 <I>h(es)us droech ende oec wan
00692 <O>mbesmet van enighen man
00693 <G>heliker wiis dat oec adam
00694 <D>es sesten daghes ter werelt quam
00695 <S>o w[ar]t ih[esu]s onse trooster vercoren
00696 <I>nder sester ewen gheboren
00697 <D>en serpent en vraghedi niet
00698 <B>uten sinen rade ist ghesciet
00699 <W>ant bi sduuels rade quamt al
00700 <D>oe vloecti als ic scriuen sal
00701 <W>ant hiis ant serpent began
00702 <E>nde drie vloeke leide hi hem an
00703 <O>m dattet driesins misdede
00704 <T>alre eerst in die nydichede
00705 <D>ander warf om dattet loech
00706 <D>erdewarf om dattet den man bedroech
00707 <D>es wast aldus vermalediit
00708 <H>et hadde om smenschen hoecheit niit
00709 <B>i dien seide god aldus zaen
00710 <O>p dine borst sulti gaen
00711 <V>an loghene sloech hiit in den mont
00712 <E>nde sprac du salte talre stont
00713 <D>ie aerde eten in diin leuen
00714 <T>luut dat hem was ghegheuen
00715 <N>am hem god al daer ter stede
00716 <E>nde gaf den mo(n)de veniin mede
00717 <V>an honen hadt enen godsat
00718 <I>c sal sprac god daer ter stat
00719 <V>iantscap setten sonder bliif
00720 <T>usschen di ende dat wiif
00721 <E>nde si sel op diin hooft treden
00722 <E>nde du salt oec tallen steden
00723 <H>aer en(de) haer vriende laghen
00724 <D>ese woerde machmen draghen
00725 <T>oter moeder goods marien
00726 <D>ie den duuel mit siinre pertyen
00727 <A>ltoes dwinghet ende iaghet
00728 <A>l ist dat hi die hare laghet
00728a hoe god dat wiif v[er]maledide =.xvij.=
00729 <R_2>echt also die man doot ende pine
00730 <O>ntfaet van des serpents venine
00731 <A>lso mach smenschen nuchteren spu
00732 <D>at serpent doden segge ic v
00733 <O>m dat si bede naket waren
&16va& 
00734 <S>o vliet noch tserpent twaren
00735 <D>en naecten mensche waer hi ghecleet
00736 <H>et souden veninen ghereet
00737 <I>n tween saken misdede twiif
00738 <S>i was houaerdich in haer liif
00739 <B>idien so setse emmer god
00740 <T>e sine onderdaen des mans ghebod
00741 <O>m dat si at verboden spise
00742 <D>at becocht si in sulker wise
00743 <D>at si mit rouwe(n) skindes gheneest
00744 <O>m den appel daer men of leest
00745 <O>m dat adaem in eenre wise
00746 <A>llene misdade an die spise
00747 <D>ies gheneert hem mit arbeiden
00748 <D>ie man in bosschen ende ander heiden
00749 <D>ie aerde was gheuloect ghenoech
00750 <O>mme dat si die vruchte droech
00751 <D>es draecht si noch in onsen toorne
00752 <B>eyde dystel ende scarpe doorne
00753 <D>oe maecte god euen ende adame
00754 <O>m te decken hare scame
00755 <T>we rocken van beesten vellen
00756 <D>at meent men hier mede als wi telle(n)
00757 <D>it decsel is van doden dieren
00758 <E>nde sterfliic bistu van manieren
00759 <D>oe sprac god nv is adaem ghemaect
00760 <A>ls een man wiis ende gheraect
00761 <D>it was gheliic als in een spot
00762 <O>m dat hi wilde wesen god
00763 <E>nde om dat hi waerlike weet
00764 <Q>uaeds ende goets ondersceet
00765 <S>o steken wine vten paradise
00766 <D>at hi niet en ete der spise
00767 <D>ie is dat lignu(m) vite
00768 <E>nde hi dan leuede emmerme
00769 <E>nde dat en darf v wonderen niet
00770 <D>at dit vanden houte ghesciet
00771 <W>ant sulc eylant is onder den dach
00772 <D>aer gheen mensche in steruen mach
00773 <I>nt lant van seres wast seg ic v
00774 <E>ne dinc aen bome(n) ende is al ru
00775 <D>aer men mede langhet tliif
00776 <E>nde alexander sonder bliif
00777 <S>creef tot aristotiles
00778 <D>atter zonnen boem volc es
00779 <D>ie lange leuen vtermaten
00780 <O>m dat si vanden vruchten aten
00780a hoe god adam vten paradise werpt =.xviij.=
00781 <G_2>od stacken vten paradise
00782 <O>m dat hi soude na dorpers wise
00783 <D>ie aerde oefenen daer hi te voren
00784 <O>f was ghemaect nv suldi horen
00785 <V>an wat lande hi ghemaect was
00786 <V>ten lande van damas
&16vb&
00787 <E>nde daer was hi ende siin wiif
00788 <B>eyde bedoluen na haer liif
00789 <I>n spelu(n)ca duplici
00790 <A>lso noemt die bibel mi
00791 <I>n dien acker sloech als een fel
00792 <C>ayn sinen broeder abel
00793 <V>oer tparadijs sette onse here
00794 <C>herubin die den duuel kere
00795 <D>at hire ne(m)mermeer in en vaert
00796 <H>i hadde oec een vierich zwaert
00797 <D>at vier den man den wech bename
00798 <D>atter en gheen in en quame
00799 <D>at zw[aer]t is kerende ghenant
00800 <H>et en is el niet dan een brant
00801 <E>en vieriin muer daer omme gheet
00802 <B>edi ist datment kerende heet
00803 <D>at god danen wel doen mochte
00804 <W>elc tiit soet hem goet dochte
00805 <H>et was een stic wech altezamen
00806 <D>oere enoch ende helyas in quamen
00807 <M>[er] dat bloet dat sident liep
00808 <V>an ons heren wonden diep
00809 <I>n sire passien dede hiit al vut
00810 <D>es isser menighe salighe bruut
00811 <V>an gods haluen sint in comen
00812 <D>ie haer loen daer heuet ghenomen
____
_sample2_
&47rb&
07303 <E>cht deden si na sanghers doot
07304 <D>ie van ysr[ahe]l sonde groot
07305 <E>nde god lietse dwinghen dan
07306 <L>abyn den coninc van chanaan
07307 <D>ie in azor coninc was
07308 <S>ijn maerscalc was cysaras
07309 <D>ese hadde tvolc =.xx.= <J>aer
07310 <J>n bedwanghe herde zwaer
07311 <D>oe riepen si op gode mit zinne
07312 <T>ien tiden was een {pro}phetinne
07313 <H>iet delbora van effraym
07314 <S>i riep barach van neptalym
07315 <H>aren man ende seide god
07316 <H>i ghebiet di dit ghebod
07317 <L>eet te montabor diin here
&47va&
07318 <E>nde setti daer ter were
07319 =.xx.= dusent nem metti man
07320 <V>an sabulon ende neptalym dan
07321 <G>od sel di gheuen sekerleke
07322 <D>aer bi dat physon loopt die beke
07323 <J>n dinen handen cysaras
07324 <B>arech sprac ic en doe niet das
07325 <D>une wilt selue mit my varen
07326 <J>c doe sprac delbora twaren
07327 <M>[aer] een wiif sel hebben dere
07328 <C>ysaras die quam die m@a@«e»re
07329 <D>at dat here was in porre
07330 <T>en berghe waert van thaborre
07331 <H>i v[er]samende haestelike
07332 <T>ot physon op die beke
07333 =.ccc.= dusent ghewapender man
07334 <E>nde =.x.= dusent ridders daer an
07335 <E>nde =.ix.c.= waghen die sniden
07336 <M>it sekelen aen beyden syden
07337 <E>nde ander waghen wien soes wo(n)dert
07338 <M>it hem =.xxj.= hondert
07339 <D>elbora seide tot barach
07340 <G>anc neder op desen dach
07341 <S>al di god gheuen cysaras
07342 <H>i daelde ende al dat mit hem was
07343 <D>elbora stont ende bat
07344 <O>p den berch in ene stat
07345 <G>ad gaf cysaras enen vaer
07346 <E>nten sinen die waren daer
07347 <W>int haghel ende reghen
07348 <E>nde blixeme volgeden ieghen
07349 <S>o dat die slinghers entie boghen
07350 <H>em no cleyn noch groot en doghe(n)
07351 <S>ulc vel vanden wagen op die eerde
07352 <S>ul wart vertreden onder die paerde
07353 <D>us dede hem al there ter vlucht
07354 <C>ysaras vloe doer die vrucht
07355 <A>ldaer: daer aber cyneus
07356 <W>oende ende siin wiif was thuus
07357 <A>ber was comen van getro
07358 <E>nde was daer ghegoet also
07359 <O>nder tfolc van ysr[ahe]l
07360 <A>bers wiif die heet iahel
07361 <H>i hadde vrede mit labyn
07362 <Y>saras die vloech daer <J>n
07363 <E>nde bat datmen decken soude
07364 <O>ec seyde hy dat hi drincken woude
07365 <S>i gaf hem melc ende hi sliep vast
07366 <D>aer doer sloech si haren gast
07367 <E>nde naghelden doe hi sliep al daer
07368 <J>eghen der aerde dats waer
07369 <M>it enen yseren naghele
07370 <J>ahel betekent die behaghele
07371 <E>ntie scone maghet marie
&47vb&
07372 <C>ysaras ende sine pertye
07373 <D>ats lucifer ende sine scare
07374 <D>ie verwonnen siin by haere
07375 <D>ie naghel mach bedieden mede
07376 <D>ie slotel haerre reynichede
07377 <D>aer si den duuel mede verwan
07378 <D>ie melc die <J>ahel gaf den man
07379 <D>at is ih[esu]s menschelichede
07380 <D>ie lucifere bedroech mede
07381 <D>ie hamer daer sine mede sloech
07382 <G>heliket den cruce ghenoech
07383 <B>y marien reynichede
07384 <E>nde by ih[esu]s menschelichede
07385 <E>nde by den cruce is openbare
07386 <G>hesconfiert des duuels scare
07386a <H>oe barach labiin v[er]sloech =.xxxiii.=
07387 <D_2><A>er na zaen so quam barach
07388 <J>ahel toghedem waer hi lach
07389 <D>oot daer hi also liep naer
07390 <A>ldus sprac delbora waer
07391 <D>at een wiif soude hebben den zeghe
07392 <B>arach leedde theere en weghe
07393 <J>eghen labyn den here groot
07394 <D>ie sloech hy al daer te doot
07395 <E>nde azor sine hooftstede
07396 <V>ellede hi algader mede
07397 <B>arach ende delbora
07398 <S>ongen ende loefden daer na
07399 <G>ode die so dicken ende wel
07400 <B>escudde die van ysr[ahe]l
07401 <D>oe waren si in vreden daer naer
07402 <S>onder vechten =.xl.= <J>aer
07402a hoe percius doot sloech acrisius =.xxxvii.=
07403 <A_2><P>ollo was in delboraes tiden
07404 <D>ie de heyden langhe siden
07405 <A>nebeden in menich lant
07406 <H>i was die eerste die harpen vant
07407 <E>ntie fisierde eerste fysike
07408 <D>at was een wiisheit rike
07409 <E>sculapius vantse oec siin sone
07410 <M>it ere blixeme was die gone
07411 <V>erbornt ende sine boeke mede
07412 <D>us bleef die behendichede
07413 <V>erloren wel =.v.c= <J>aer
07414 <T>ot datse ypocras vant daer naer
07415 <T>ien tiden maecte ylus som
07416 <V>an troyen den thor yliom
07417 <T>ien tiden sloech doot parchius
07418 <D>en coninc acrisius
07419 <E>nde maecte tconincrike mede
07420 <T>ot nich in die oude stede
07421 <D>at te voren in argos was
07422 <A>lso als ict bescreuen las
07422a hoe ysr[ahe]l misdede tege(n) gode =.xxxviii.=
&48ra&
07423 <A_2>nder werf misdede sere
07424 <Y>srahel teghen onsen here
07425 <D>oe hiet hise dwinghen dan
07426 <D>en lieden van madian
07427 <E>ntien van amelech dats waer
07428 <D>ese dwonghense =.vij.= <J>aer
07429 <E>lx <J>aers verheret si hoer coren
07430 <E>nde haer beesten als wiit horen
07431 <D>oe riepen si an gode ghenade(n)
07432 <E>nde hi heuetse beraden
07433 <M>it enen {pro}phete die hem zaen
07434 <V>ermaende wat hem was ghedaen
07435 <V>an gode diese wel node liet
07436 <M>[aer] sine wilden hem horen niet
07437 <D>oe quam dinghel van hemelrike
07438 <T>ot enen <J>oas die was rike
07439 <E>nde hadde enen sone hiet gedeon
07440 <H>i dorsschede coren om dat doen
07441 <D>at hire ter noot by leuen woude
07442 <D>ie inghel seide die goods houde
07443 <S>i mitti starcst menigher manne
07444 <G>edeon anworde danne
07445 <O>f god mit ons ware twi
07446 <W>aer ons ongheual dus by
07447 <D>ie enghel seide te hem nv vare
07448 <J>c gheue dy cracht ende sendi dare
07449 <D>attu tfolc van madian
07450 <T>e doot slaes als een man
07451 <G>edeon hilten ouer man
07452 <E>nde seyde en sceet niet van mi dan
07453 <E>er ic mach weder tot di comen
07454 <H>i heeft een hoekiin ghenomen
07455 <E>nde zoot ende brochte mede broot
07456 <D>en engel hi die spise boot
07457 <D>ie enghel hiet hem ouer een
07458 <D>at hise leyde op enen steen
07459 <E>nde hi tsop vut ghieten soude
07460 <M>[aer] die engel also hi woude
07461 <H>adde ene roede na mans wise
07462 <E>nde die stac hi aen die spise
07463 <E>en vier quam daer vten stene
07464 <D>iet al verbornde groot ende clene
07465 <M>ittien ontvoer hi mitter vaert
07466 <G>edeon die wert veruaert
07467 <E>nde riep wat sal miins ghescien
07468 <D>at ic den engel hebbe ghesien
07469 <O>nse here seyde en veruaert =.v.= niet
07470 <S>nachts gheboet hi hem ende hiet
07471 <D>at hi brake dien outaer
07472 <D>ie siin moeder maecte daer
07473 <J>n baals ere des afgods
07474 <G>edeon ontsach hem sghebodes
07475 <E>nde nachts dat hem god gheboed
07476 <S>daghes w[er]t men gheware albloot
&48rb& 
07477 <E>ntie liede vander stede
07478 <S>eyden <J>oas dat hi dede
07479 <S>inen sone bringhen voort
07480 <L>aten steruen doer dese moort
07481 <H>i sprac wildine berechten al
07482 <J>s hi god wreke hem seluen baal
07483 <D>us lietent bliuen ghene man
07484 <E>nde amelec ende madian
07485 <D>estrueerden al ysr[ahe]l
07486 <E>nde laghen int lant als viande fel
07487 <D>ie heylighe gheest quam in gedyone
07488 <H>i omboet volc van sabulone
07489 <V>an manasse van neptalim
07490 <E>nde van asur si quamen te hym
07491 <M>et =.xxxij.= dusent man in daghen
07492 <S>elue quam hi mit sinen maghen
07493 <E>nde eeschede van onsen here
07494 <E>en teyken doer siins selues ere
07495 <E>en vlies leyde hi op die aerde
07496 <E>nde bat gode doer siin waerde
07497 <D>at die dau quame in dat vlies
07498 <E>nde die aerde niene hadde dies
07499 <D>it dede god doer sine bede
07500 <T>en naesten daghe dede hi mede
07501 <D>es daus daer vte vol ene scelle
07502 <E>cht so bat die deghen snelle
07503 <D>es anderen nachts dat die vacht
07504 <D>roghe bleue bider goods cracht
07505 <E>ntie aerde bedouwen soude
07506 <S>o mocht hi vechten als die boude
07507 <D>at dede god hem openbare
07508 <D>at hi des zeghes seker ware
07509 <T>vlies dat sochte is ende wit
07510 <E>s die lichame onbesmit
07511 <V>ander reynre maghet marien
07512 <D>ie alle tonghen benedien
07513 <D>ie dau die vallet heymelike
07514 <O>p die aerde van hemelrike
07515 <A>lso dede hi in dat vlies
07516 <D>ats ih[esu]s siit seker dies
07517 <D>ie heymelike an haer quam
07518 <E>nde haer gaf ende niet en nam
07519 <M>eer zuuerheit dan si hadde eer
07520 <E>nde heylighetse emmermeer
____
_sample3_
&95rb&
17444 <J>udiths <J>eeste gaet hier an
17445 <V>an liue wiif van herten man
17446 <V>[er]staet mi wel na tyrus doot
17447 <W>[ar]t een arfaxat here groot
17448 <E>nde veste gatham{us} die stede
17449 <D>ie staet in dat lant van mede
17450 <O>m dat hi wilde moghentlike
17451 <W>innen al dat conincrike
17452 <N>abugodonosor cambites
17453 <T>yrus sone v[er]diende des
17454 <D>at hem die vader eer hi bleef doot
17455 <G>af nyniue de stede groot
17456 <E>nde van assyrien dat lant
17457 =.xii.= <J>aer dats wel bekant
17458 <D>roech hi crone voer tyrus doot
17459 <D>ese gaf arfaxat weder stoet
17460 <H>i sloeghen doot ende wan tlant
17461 <E>n(de) doe hi hadde in siin hant
17462 <B>eide persen ende meden
17463 <E>n(de) al des vaders moghentheden
17464 <V>[er]hief hem siin h[er]te daer na
17465 <E>nde sende in cilicia
17466 <J>n al die lande omtrent hem
17467 <A>l totter stat van ih[e]r[usa]l[e]m
17468 <E>n(de) eyschede thens en(de) gauel mede
17469 <M>eer dan siin vader ye ghedede
17470 <E>n(de) si ontseiden hem alle gauel
17471 <D>oe nam hi sinen constauel
17472 <H>olofernuse en(de) gheboot
17473 <D>at hi name siin here groot
17474 <E>n(de) oec niemens en v[er]miede
17475 <N>och borch noch lant in ghere stede
17476 <H>i voer wt mit menighen man
17477 <E>n(de) stoerde tlant van madian
17478 <E>n(de) tlant van cilicia
17479 <E>n(de) mesopotamia
17480 <D>oe baden die princen om ghenade(n)
17481 <D>oe nam hi op borch en(de) staden
17482 <E>n(de) velledese allegader neder
17483 <D>ie afgode voert ende weder
17484 <B>rac hi te stucken clene en(de) groot
17485 <O>m dat cambites gheboot
17486 <W>ant hi wilde wesen god
17487 <A>lsi v[er]namen tsware ghebod
17488 <D>ie <J>oden van <J>h[e]r[usa]l[e]m
17489 <W>aren si v[er]uaert van hem
17490 <D>at hi niet alsulken scade
17491 <D>en tempel ons heren en dade
17492 <S>i vesten die weghe sere
17493 <E>nde baden vaste an onsen here
17494 <D>oe v[er]naemt holof[er]nus wel
17495 <D>at die kinder van isr[ahe]l
17496 <D>ie weghe sloten hare en(de) dare
17497 <E>n(de) vraechde wat volcke het ware
&95va&
17498 <D>oe sprac die prince der am(m)oniten
17499 <A>chior die van ouden viten
17500 <W>el bekende hoe dit volc quam
17501 <E>erst vanden goeden abraham
17502 <E>nde hoe si doer die rode zee ghinghe(n)
17503 <E>nde god niet en wilde ghehingen
17504 <D>at hem yement mochte scaden
17505 <A>lso langhe als si wel daden
17506 <M>[aer] daedsi sonde hi soudse plaghen
17507 <N>iewinghe oec in corten daghen
17508 <H>eeft hise vanden banden onbonden
17509 <D>aer hise in om haer sonden
17510 <N>abugodonosor binden liet
17511 <E>nde wildi winnen dit diet
17512 <V>reescht of hem god is gram
17513 <W>i sellense binden als een lam
17514 <M>[aer] ist dat hi hem is hout
17515 <S>o en dieter toe gheen ghewout
17515a hoe <J>udith holofernes onthoefde =.xxiii=
17516 <O_2>m dit balch hem holofernes
17517 <E>n(de) seide ic sal di beuroeden des
17518 <D>at gheen god en si achior
17519 <D>an nabugodonosor
17520 <M>iin grote here cambites
17521 <D>v moets mit hem siin ghewes
17522 <A>lse icse winne enti mede
17523 <D>an saltu weten die waerhede
17524 <H>olofernus hieten daer na
17525 <L>eyden tot in betula
17526 <J>n ene stat die hi wilde winnen
17527 <M>aer diene leiden ontsaghen die va(n) bi(n)ne(n)
17528 <E>nde bonden an enen boem aldaer
17529 <B>ider steden een deel wel naer
17530 <S>o datten die van binnen v[er]namen
17531 <E>n(de) haelden in onder tfolc te zamen
17532 <H>i seide hem wat hi hadde misdaen
17533 <D>oe hilden sine daer sonder waen
17534 <H>ier na benam hem buten dat here
17535 <D>at water so dat si sonder were
17536 <O>p wilden gheuen hare stat
17537 <S>i seiden onder hem allen dat
17538 <H>elpt hem god niet binnen =.v.= daghen
17539 <D>at siit dan emmer wilden waghen
17540 <E>ne weduwe nv merket dit
17541 <W>as in die poort en(de) hiet <J>udith
17542 <D>oer scone ende reyne van liue
17543 <D>ie scalt die papen als keytiue
17544 <D>at si termine emmermere
17545 <A>en die doeghet van onsen here
17546 <S>etten souden dat ware quaet
17547 <S>i seide minen stillen raet
17548 <E>n wilic =.v.= altoes niet leren
17549 <M>er ic sel doen twerc ons heren
17550 <S>taet ter poerten ic wil vut gaen
&95vb&
17551 <M>ittien porrede hi wel zaen
17552 <E>en <J>oncwiif droech spise en(de) dranc
17553 <M>it hare en(de) dede vutwaert den ganc
17554 <M>[aer] so scone was si bi sonder
17555 <D>ats die papen hadden wonder
17556 <E>n(de) ouer haer baden wale
17557 <D>aer si ghinc van berghe te dale
17558 <V>inghense die spiers te hant
17559 <E>n(de) leydense daer si vant
17560 <H>olofernus dit sat al daer
17561 <O>nder enen dieren sparewaer
17562 <V>an siden ende van goude v[er]heue(n)
17563 <E>n(de) menich steen daer in gheweue(n)
17564 <T>eersten dat hise heeft versien
17565 <W>ort siin herte beuaen mittien
17566 <E>n(de) si neech hem openbare
17567 <H>olofernus sprac tot hare
17568 <S>ech twi quaemstu voer ons neder
17569 <J>udith die andwoerde weder
17570 <O>nse volc bliift v[er]loren zaen
17571 <W>ant het heuet sere misdaen
17572 <G>od heuet ghesent hier mi
17573 <D>at ic boodscape draghe an di
17574 <E>n(de) ic dy te <J>h[e]r[usa]l[e]m
17575 <G>heleyde ende danne so nem
17576 <D>at volc onder diin ghebod
17577 <H>i sprac doet mi dit diin god
17578 <S>o saltu grote vrouwe mit vus
17579 <W>esen in nabugod[onosors] huus
17580 <H>i deedse leiden al daer ter stat
17581 <A>l daer lach siin grote scat
17582 <S>o dat iudith des ghebat
17583 <D>at hi haer gheloefde dat
17584 <D>at si nachts moeste vut gaen
17585 <H>aren god te biddene zaen
17586 <H>i liet hoer haren wille doen
17587 <D>rie nachten deed si hoer orisoen
17588 <E>n(de) ghinc aldaer si wilde mede
17589 <H>olofernus haer bidden dede
17590 <D>at si bi hem slapen soude
17591 <E>n(de) si seide datsi woude
17592 <E>n(de) quam te hem wel ghepaleert
17593 <E>n(de) als hi siet dat siis begheert
17594 <D>ranc hi van <J>oyen so den wiin
17595 <D>at hi ghinc slapen als een swiin
17596 <J>udith hiet haren <J>oncwiue
17597 <D>at si voer die dore bliue
17598 <S>elue ghinc si voer hem staen
17599 <E>n(de) si badt an gode zaen
17600 <D>at hise ghesterke teser stont
17601 <T>ot holofernes hoofde stont
17602 <E>en colu(m)pne daer an een zweert
17603 <D>at trac <J>udith mitter vaert
17604 <E>n(de) sloech hem thooft of tenen slage
&96ra&
17605 <H>aren <J>oncwiue hiet si dat siit drage
17606 <E>n(de) nam den goeden spareware
17607 <E>n(de) ghinc ter stat w[aer]t mit hare
17608 <W>ant haer tgaen niement benam
17609 <E>n(de) teersten dat si ter poorte(n) quam
17610 <R>iep si god is mit ons ondoe
17611 <E>n(de) al tvolc lieper toe
17612 <M>it lichte en(de) si toechde daer
17613 <D>at hooft enten spareware
17614 <E>n(de) sprac looft gode mit vlite
17615 <A>lse achior die a(m)monite
17616 <H>olofernus hooft ghesach
17617 <V>an vare hi in onmacht lach
17618 <D>oe hi dit sach dede hi tien tiden
17619 <H>em nader <J>oedscher wet besniden
17620 <E>n(de) bleef ghelouich na dier vre
17621 <T>hooft hinc <J>udith an die mure
17622 <D>it was ene stoute daet
17623 <E>n(de) viel inder dagheraet
17626 <T>itedelic dat die joden vut quamen
17627 <E>n(de) doet die heren vernamen
17628 <D>at holofernus selue was doot
17629 <V>loe dat here doer den noot
17630 <E>ntie <J>oeden volchden naer
17631 <E>nde si sloeghen menighen daer
17632 <J>n =.xxx.= daghen hebs gheloef
17633 <G>hehaelden si cume den roef
17634 <E>nde wat so holofernus was
17635 <D>at hadde iudith als ic las
17636 <E>n(de) <J>udith sanc gode enen zanc
17637 <D>aer si in voer seide sonder wanc
17638 <D>en doemsdach en(de) dat die quade
17639 <G>hepiint souden siin sonder ghenade
17640 <T>e <J>h[e]r[usa]l[e]m voer si daer naer
17641 <E>nde offerde onsen here daer
17642 <H>olofernus grote riichede
17643 <E>n(de) vierde aldien dach mede
17644 <E>n(de) <J>udith die w[er]t daer na
17645 <G>heheten cambisia
17646 <S>i leefde =.C.= <J>aer en(de) viue
17647 <D>oe si sciet van desen liue
17648 <C>ambices nabugodonosor
17649 <W>an daer na menighen tor
17650 <J>n egypten en(de) wan dat lant
17651 <O>ec maecti dat si v bekant
17652 <J>n egypten babylone
17653 <D>[aer] die soudane draghen crone
17654 <W>ilmen die waerheit weten das
17655 <A>ls voerseide <J>h[er]emias
17656 <D>oe hi egypten ruumde tlant
17657 <W>[er]t hi siec altehand
17658 <J>n damassch bleef hi doot
17659 <C>ambites die here groot
____
_sample4_
&121rb&
22979 <O>nse here die quam al daer
22980 <A>ls een die moede is ende sit
22981 <O>p een fonteyne hiet iacops pit
22982 <D>apostelen waren oec in die stede
22983 <D>aer in spise te copene mede
22984 <E>en wiif quam gaende daer hi sat
22985 <O>m water en(de) onse here bat
22986 <D>at si hem drinken gaue
&121va&
22987 <T>wiif antwoerde dus daer aue
22988 <W>ant soene <J>oede sach bedi
22989 <H>oe mochtstu drincken van mi
22990 <W>ant ic bin een samaritane
22991 <H>ier te voren dedic te verstane
22992 <D>at salmanasar die coninc
22993 <T>folc van ysr[ahe]l al vinc
22994 <M>etten coninc ozee
22995 <D>aer na hadden si coninghe nemmee
22996 <J>nt lant voerde hise van caspia
22997 <D>aer se alexander sloot daer na
22998 <S>iin volc sende hi in ysr[ahe]l
22999 <T>lant te winnen doe w[or]t hem fel
23000 <L>ewen die god sende jnt lant
23001 <H>ier om ontfinghen si te hant
23002 <D>ie <J>oedssche wet en(de) dat besniden
23003 <N>ochtan hadsi in allen tiden
23004 <A>fgode daer si gheloefden ane
23005 <D>ese hieten samaritane
23006 <D>at quam van samarien die stede
23007 <H>ore vate noch hare spise mede
23008 <W>ilden die <J>oeden niet orbaren
23009 <V>an dien was dit wiif twaren
23010 <D>ier onse here drincken bat
23011 <E>n(de) hi seide aldaer ter stat
23012 <D>at sy ghehadt hadde =.v.= manne
23013 <E>n(de) daer sy hare nv hilt a(n)ne
23014 <D>at si siin amye ware
23015 <D>oe seide twiif al openbare
23016 <J>c sie dattu {pro}phete siis
23017 <O>nse vorders waren wiis
23018 <E>nde diende gode en(de) baden hym
23019 <H>ier opten berch te garisym
23020 <E>n(de) ghi segt datmen hem
23021 <S>al offeren in ih[e]r[usa]l[e]m
23021a <H>oemen ouer al louen sal gode
23021b <E>nde aenbeden =.xli=
23022 <O_2>nse here antwoerde hare
23023 <W>iif gheloof mi openbare
23024 <D>attie tiid is comen mede
23025 <D>at te ih[e]r[usa]l[e]m in die stede
23026 <N>och hier ne suldi bidden niet
23027 <J>n desen woerden hi bediet
23028 <D>atmen gode anebeden sal
23029 <M>et gheloue al ouer al
23030 <N>iet tote ih[e]r[usa]l[e]m allene
23031 <A>ls men dede doe so clene
23032 <T>gheloue was in eerdrike
23033 <T>wiif antworde cortelike
23034 <J>c weet wel dat kerst come(n) sal
23035 <E>n(de) als hi coemt sal hi ons al
23036 <S>eggen en(de) doen verstaen
23037 <O>nse here antwoerde saen
23038 <J>c bent. doe liet so haren scoop
&121vb&
23039 <T>er stat werd dede so haren loop
23040 <E>n(de) seide den portren dan
23041 <C>oemt siet hier enen man
23042 <D>ie mi al heeft bediet
23043 <S>o wat so my is ghesciet
23044 <M>ach dat xp(ristu)s yet wesen
23045 <T>folc quam vter stat na desen
23046 <E>n(de) doe hise sach comen dare
23047 <S>eide hi dat tcoren ghereet ware
23048 <T>e oestene dat bediede
23049 <G>hereet te ghelouene die liede
23050 <S>o dat si hem alle baden dat
23051 <D>at hi mit hem quame in die stat
23052 <E>n(de) wasser =.ij.= daghe mede
23053 <D>aer hire vele bekeren dede
23054 <V>an sychar quam hi daer na
23055 <J>n galylee tot chana
23056 <D>aer een conincskiin in was
23057 <D>at bediet alsic eer las
23058 <E>en die moghenste van den lande
23059 <N>aest den coninc alsict cande
23060 <T>e capharnau(m) was siec siin sone
23061 <O>nsen here bat die gone
23062 <D>at hire quame en(de) hine ghenase
23063 <G>od scaltene gheliic enen dwase
23064 <W>ant hi pensede in siin ghedochte
23065 <D>at hi niet ghenesen mochte
23066 <H>ine waerre selue ghegaen
23067 <D>och heeft hi also volstaen
23068 <D>at hi tot hem gheseit heeft
23069 <G>anc tote huus diin sone leeft
23070 <M>ettien woerde hi ghenas
23071 <D>aer hi selue niet ne was
23072 <D>ie man en(de) sine maysniede
23073 <G>heloefden doet aldus ghesciede
23074 <T>ote hier scriift ons sente <J>an
23075 <N>v segghen dandre vort an
23075a <H>oe god selue ene werscap
23075b <M>aecte =.xlij.=
23076 <L_2>eui die oec hiet matheus
23077 <S>eghet dat daer na quam ih[esu]s
23078 <D>aer hi maecte een werscep hoer ic telle(n)
23079 <D>aer aten mede leuiis ghesellen
23080 <P>ublicaen dat bediet
23081 <V>olc dat vele der werelt pliet
23082 <P>hariseuse die hem mede
23083 <V>erhieuen in die helichede
23084 <A>lse die vroed waren sere
23085 <S>i begrepen onsen here
23086 <D>at hi at metten sondaren
23087 <O>nse here antwoerde twaren
23088 <J>n bin bedi niet comen al
23089 <D>at ic die rechte roepen sal
23090 <M>[aer] die besondichde die hebbe(n) mesdae(n)
&122ra&
23091 <D>at si penitencie sullen ontfaen
23092 <O>ec begrepen sine alsi saghen
23093 <D>at sine ionghers niet ne plagen
23094 <T>e vastene mer onse here
23095 <D>ie ontsculdichetse harde sere
23096 <J>ndien dat volc was ongheleert
23097 <E>n(de) niewinghe an hem bekeerd
23098 <E>n(de) hi vleesckelike met hem ware
23099 <M>[aer] alst ghesciede daer nare
23100 <D>at hi hem worde ghenomen
23101 <S>ouden ghenoech te vastene come(n)
23102 <D>ie pharisene wilden mettien
23103 <E>en hemelsch teken van hem sien
23104 <M>er ontseit hem ende seide mee
23105 <D>at theidine volc van niniuee
23106 <B>eter ware dan sy
23107 <E>n(de) hi seide hem redene waer by
23108 <W>ant si penitencie daden
23109 <D>oese <J>onas dreghede van scaden
23110 <E>n(de) hi meerre dan <J>onas ware
23111 <O>ec seidise argher openbare
23112 <D>an die heydine coninghinne
23113 <D>ie doer cracht van salons sinne
23114 <V>an verren quam soeken die mare
23115 <E>n(de) hi wiser dan salomon ware
23115a <H>oe ene ioncfrouwe vand[er] doot
23115b <V>[er]wecte onse here en(de) and[er] dinc =.xliij.=
23116 <D_2><J>e prince der synagoghen quam
23117 <T>onsen here alsict vernam
23118 <E>n(de) anebedene ende seide mede
23119 <M>iin wiif is doot nv ter stede
23120 <C>om en(de) lech dine hant op hare
23121 <S>o sal dan leuen openbare
23122 <M>[aer] doe hi daer soude gaen
23123 <Q>uam een wiif an hem saen
23124 <D>ie ghebloet hadde =.xii.= <J>aer
23125 <E>n(de) taste an die vasen daer
23126 <V>an sine(n) mantele als ict las
23127 <M>ettien gheloue so ghenas
23128 <V>an sente ambrosius machme(n) lesen
23129 <D>at die martha soude wesen
23130 <M>arien suster magdalenen
23131 <O>nse here ende sine <J>onghers ghemene
23132 <Q>uamen daer woende saulus
23133 <D>ie prince was hi ghinc <J>nt huus
23134 <P>etre leidde hi mede danne
23135 <J>acob den meerre ende <J>anne
23136 <E>n(de) der <J>oncfrouwe(n) moeder en(de) vader
23137 <D>andre dreuen si vut algader
23138 <W>ant sine bespotten dat hi riep
23139 <D>attie dochter lach ende sliep
23140 <O>m dat hise v[er]scheden vant
23141 <D>ie <J>oncfrouwe nam hi bider hant
23142 <E>n(de) hiet hare dat so op soude stae(n)
&122rb&
23143 <E>nde hiet hare tetene gheuen zaen
23144 <D>ats verrisenisse warachtich
23145 <M>en vint wel touerie so machtich
23146 <D>aer men den doden by doet verrisen
23147 <M>[aer] sine eten in ghere wisen
23147a <V>an vele myrakele(n) die onse here
23147b <D>ede te nazareth =.xliiij=
23148 <V_2>an danen scriift matheus
23149 <S>o ghinc onse here ih[esu]s
23150 =.ij.= blende volgheden om tgone
23151 <E>n(de) riepen ih[esu]s dauids sone
23152 <O>ntferme ons doe hi quam
23153 <T>e nazareth als ict vernam
23154 <T>aste hi hare oghen en(de) si ondaden
23155 <M>et hetene heeft hise gheladen
23156 <D>at het niement worde becant
23157 <M>[aer] si seident doer al tlant
23158 <D>oe si ghesceiden waren dane
23159 <A>ls ons doen te verstane
23160 <B>eide matheus ende lucas
23161 <E>nen die beseten was
23162 <M>etten viant men hem brochte
23163 <D>ie oec spreken niene mochte
23164 <O>nse here dreef vte den viant
23165 <E>n(de) een stemme sprac te hant
23166 <D>oe priisdene daer menech een
23167 <M>[aer] die quade phariseen
23168 <S>eiden onder hem te zamen
23169 <D>at hi in belsebuucs namen
23170 <D>ie prince vanden duuelen ware
23171 <D>ie duuels vut dade varen dare
23172 <J>h[esu]s antwoerde daer ter stede
23173 <O>f ic in belsebuucs moghenthede
23174 <D>en viant nv verdriuen can
23175 <B>i wien dadent uwe kindre dan
23176 <W>ant die <J>oeden dat wel wisten
23177 <D>at onder hem waren exortisten
23178 <D>at luut beswarres in onse tale
23179 <D>ie den duuel consten wale
23180 <V>ten menssche varen doen
23181 <M>etten woerden van salomoen
23182 <E>nde dat seide so openbare
23183 <D>at van gods haluen ware
23184 <M>[aer] die miraclen ons heren
23185 <W>ilden si ten quaetsten keren
23185a <H>oe maria magdalena ons here(n)
23185b <V>oete dwoech =.xlv.=
23186 <H_2><J>er na so scriift lucas dat
23187 <O>nse here quam in eene stat
23188 <D>aer hem een phariseus bat
23189 <A>lso dat hi met hem at
23190 <E>n(de) daer quam met groten wene
23191 <D>ie besondichde magdalene
23192 <E>n(de) dwoech mit trane(n) ons here(n) voete
&122va&
23193 <E>nde droghetse met haren hare soete
23194 <G>hene phariseus hiet symeon
23195 <E>n(de) pensede in siin doen
23196 <W>aerd dat hi een {pro}phete ware
23197 <H>i soudt weten openbare
23198 <D>attene een besondicht wiif an tast
23199 <D>us begreep hi sinen gast
23200 <M>er onse here die ontfanc
23201 <H>em met redene te hant
23202 <E>n(de) seide hare ware vele verlaten
23203 <W>ant sone minde vtermaten
23204 <A>ldaer en(de) ten seluen stonden
23205 <V>ergaf hi hare al haer sonden
23206 <E>n(de) sy volghedem emmer na
23207 <O>nse here ghinc in <J>udea
23208 <J>n enen casteel quamen si gegaen
23209 <E>nde daer heeftene ontfaen
23210 <M>artha die suster marien
23211 <E>nde diende hem in siere pertyen
23212 <M>aria sat bi sinen voeten
23213 <E>n(de) hoerde ih[esu]m spreken den soeten
23214 <M>artha beclaghede van magdalene
23215 <D>at sise dienen liet allene
23216 <D>aer priisde god marien sere
23217 <S>o wiselike in sulker ere
23218 <D>at hi altoes oec in ghere wiis
23219 <M>arthen oec ne seide mespriis
____
_sample5_
&170va&
33296 <D>ie mordenaers die den tempel helde(n) 
33297 <S>i rusten in die were selden
33298 <S>i visierde(n) noch ene moort
33299 <A>n de west side hoort
33300 <S>tont een portael goet en(de) diere
33301 <D>[aer] droeghen si hout toe sciere
33302 <V>ier ende sulfur oec mede
33303 <E>n(de) weken danen vander stede
33304 <G>heliic of si ghelouich waren
33305 <V>ele riesen vander scaren
33306 <V>olchden en(de) clo(m)me(n) naer
33307 <M>it lederen opt portael daer
33308 <D>at dochte den ioden siin quaet
33309 <A>l dat ioedssce volc dat v[er]staet
33310 <D>at portael vol was altehant
33311 <S>o staken si ghinder in den brant
33312 <E>n(de) wart altehant onsteken
33313 <D>ie romeyne mit haren treken
33314 <W>orden begaen d[aer] en was gheen vlie(n)
33315 <T>ytus die dit heeft versien
33316 <W>as droeue hine const ghewreke(n)
33317 <M>it dustanen treken
33318 <S>toruen si na wel altemale
33319 <D>ie d[aer] waren inden portale
33320 <D>[aer] na brakent die ioden al
33321 <M>[aer] al dustanich misual
33322 <M>aecte die romeyne vroet
33323 <E>lc heeft he(m) te nauwer ghehoet
33324 <T>e(n) naesten daghe so ontstaken
33325 <D>ie romeyne om dese saken
33326 <D>at portael an die noortside
33327 <A>l o(m)me den tempel tien tide
33328 <D>at was aldus dane moort
33329 <N>v hoert een deel vander poort
33330 <D>[aer] was die hongher so groot
33331 <N>oyt man hoerde des ghenoot
33332 <O>m spise vochten si menighe(n) wiich
33333 <D>[aer] o(m)me was alden criich
33334 <J>a die dieue ontrecten mede
&170vb&
33335 <D>ie dode liede vander stede
33336 <E>n(de) ondersochtense om eten
33337 <R>iemen scoen wildiit weten
33338 <A>ten si daer si tliif mede hilden
33339 <E>n(de) toude leder vanden scilden
33340 <J>a wat sal nv des meer
33341 <H>oort hier iamer en(de) groot seer
33342 <E>en wijf van ouer die iordane
33343 <D>ie wilen rike was ic wane
33344 <M>aria heet si bi namen
33345 <D>oe die ander lude in ih[e]r[usa]l[e]m quame(n)
33346 <Q>uam sire in en(de) wert beseten
33347 <M>itten andere(n) wildiit weten
33348 <S>o wat si mit hare hadde br@a@«o»cht
33349 <V>an ouer twater d[aer] of w[or]t si besocht
33350 <V>anden rouers en(de) ghenomen
33351 <D>[aer] toe sach si alle daghe come(n)
33352 <D>ie rouers die haer name(n) teten
33353 <A>ls sire yet hadden v[er]gheten
33354 <D>ie vrouwe dat sware v[er]droech
33355 <E>n(de) vloecte die@ue@ dieue ghenoech
33356 <O>m dat si gherne hadden verdient
33357 <D>at enich viant ofte vrient
33358 <H>are dat liif hadde ghenome(n)
33359 <M>[aer] daer toe conste si niet comen
33360 <M>[aer] datment haer nam so rene
33361 <D>at hare en bleef groot no clene
33362 <E>ntie hongher ghinc hare an sere
33363 <D>aer toe v[er]woede gramscap mere
33364 <D>es w[or]t si van fellen moede
33365 <E>n(de) van brekenesse van goede
33366 <J>eghen hare nature gram
33367 <H>aer sughende kint dat si nam
33368 <V>erdomt kint sprac si in desen
33369 <J>amerlike salt mitti wesen
33370 <T>e wies behoef sal ic di voeden
33371 <T>en romeynen wiltuut vroeden
33372 <D>u worts arm behoutstu tliif
33373 <M>[aer] die hongher arme keytiif
33374 <S>al di verteren eer dit ghesciet
33375 <N>ochtan is dit mordadich diet
33376 <A>rgher dan siin dese twee
33377 <W>es miin spise voert an mee
33378 <D>ie dieue sellen w[er]den erre
33379 <M>en sel dese fauele telle(n) v[er]re
33380 <W>ant dit is ghebreyt allene
33381 <O>nder der ioden plaghe ghemene
33382 <D>it sprac si en(de) sloech haer kint doot
33383 <S>om briet si en(de) soet
33384 <T>ander decten si en(de) helt
33385 <D>oe quame(n) die rouers mit ghewelt
33386 <E>n(de) hebben ghent v[er]roken saen
33387 <E>n(de) dregedense en(de) soudense doot slae(n)
33388 <T>en ware dat si hem spise gaue
&171ra&
33389 <S>i seide een goet deel daer aue
33390 <H>ebic ghehouwen tuwen behoef
33391 <M>ittien so den decsel op hoef
33392 <E>n(de) toghede hem haers kints relief
33393 <M>[aer] daer en was gheen so coene dief
33394 <H>em en eysde dat hiit sach toe
33395 <D>oe seide dat wiif hoe vaerdi hoe
33396 <D>its miin kint wildiit weten
33397 <J>c hebber of een luttel gheten
33398 <E>n wil niet dat ghi bloder siit
33399 <D>an een wiif ens ghenen tiit
33400 <E>n(de) ontfermigher dan die moeder
33401 <A>l eest dat ghi siit vroeder
33402 <O>ntsegdiit en(de) icker of hebbe ghete(n)
33403 <E>n(de) houde v datter of is ghesplete(n)
33403a <H>oe dat wiif haer kint briet =.vi.=
33404 <A_2>l beuende ghinghe(n) de dieue dane
33405 <E>n(de) cume lieten si als ic wane
33406 <D>[er] moeder allene hebben dat
33407 <H>ier of w[or]t vol al die stat
33408 <O>nder there quam oec die mare
33409 <S>ulc waende dat boerde ware
33410 <S>ulc ontfermets en(de) sulc mede
33411 <H>aeter o(m)me alle die stede
33412 <T>ytus claghet onsen here
33413 <E>n(de) toghede dat hi hem ere
33414 <P>ays boot ende v[er]gheue(n) woude
33415 <A>lle misdaet en(de) alle scoude
33416 <M>[ae]r si coren striit voer vrede
33417 <E>n(de) hongher voer weelde mede
33418 <E>n(de) om dat si tharen scanden
33419 <O>ntstaken den tempel mit hare(n) hande(n)
33420 <W>aren si waert va(n) sulker spisen
33421 <M>[aer] hi sout wreken an sulker wisen
33422 <D>at hi tlant soude destrueren
33423 <E>ntie poort also v[er]teren
33424 <D>at nemmermeer ma(n) saghe die stede
33425 <D>[aer] twiif also haer kint v[er]dede
33426 <A>ldus maecte hi siin ghelach
33427 <J>nden oest op den =.xviij.= dach
33428 <S>o w[or]t voldraghen die dracht
33429 <W>est ande(n) tempel mit groter cracht
33430 <D>[aer] brochteme(n) doe den starke(n) ram
33431 =.Vij.= daghe staken si als ic v[er]nam
33432 <D>at si wonne(n) niet een haer
33433 <S>o groot was die were daer
33434 <D>ie noort port ondergroeue(n) si some
33435 <M>[aer] daer of quam he(m) ghene vrome
33436 <E>n diede niet dat sire an daden
33437 <S>o dat si worden des beraden
33438 <D>at si lederen toe droeghen
33439 <M>[aer] die ioden die v[er]sloghen
33440 <D>[er] romeyne daer so vele
33441 <D>at hem ghinc al vten spele
&141rb&
33442 <H>ier om was tytus tonghemake
33443 <E>n(de) hiet datme(n) die porte(n) ontstake
33444 <D>oe quame(n) die =.ij.= felste gheuloen
33445 <D>ie onder he(m) hadde symoen
33446 <T>ote tytus om ghenaden
33447 <H>i was des herde wel beraden
33448 <D>at hise wilde doen ontliue(n).
33449 <M>[aer] hine wil niet meenedich bliuen
33450 <W>ant si mordadich waren
33451 <D>ie ridders droeghen vier sonder spare(n)
33452 <E>n(de) ghinghen die porte ontsteken
33453 <D>ie ioden constent niet ghewreken
33454 <T>siluer smout te hant d[aer] ieghen
33455 <D>[aer] die dore mede was besleghen
33456 <E>n(de) thout ontstac altehant
33457 <A>ls die ioden saghen den brant
33458 <O>ntsanc hem herte en(de) moet
33459 <W>ant gheen help d[aer] ieghe(n) stoet
33460 <N>ochtan en droefden si niet
33461 <S>o vele datter enich toe riet
33462 <D>atmens behouden soude doch
33463 <T>selue datter stonde noch
33464 <D>aghes en(de) nachts so wies
33465 <D>ie starke brant siit seker dies
33465a <H>oe tytus den brant vut hete doen =.vii.=
33466 <T_2>en naesten daghe tytus gheboot
33467 <D>atmen vte den brant groot
33468 <W>ech te maken den here
33469 <E>n(de) nam raet na sinen ghere
33470 <M>itten vorsten van sinen rade
33471 <W>at hi best mitten tempel dade
33472 <S>ulc seide hi ware best te broken
33473 <D>ie ioden souden weder stoken
33474 <N>ywe orloghe lieteme(n) staen
33475 <W>ant al waren si gheuaen
33476 <S>i soude(n) o(m)me lant alle keren
33477 <D>[aer] ten tempel mit eren
33478 <H>et sceen best wesen een casteel
33479 <D>us w[or]t best gheuelt al gheheel
33480 <T>ytus antworde sulc werc
33481 <S>o scone so diere so starc
33482 <D>at en brake hi nemmermere
33483 <H>et ware den roemssche(n) rike groot ere
33484 <D>atter sulc werc in stonde
33485 <M>[aer] maect die strate in corter stonde
33486 <D>ie ioden van vare en(de) van onwille
33487 <L>ietense make(n) en(de) laghe(n) stille
33488 <S>ander daghes quamen si vut ghelope(n)
33489 <T>er porten die stont open
33490 <E>n(de) hebbe(n) die romeyne bestaen
33491 <D>iese wel bitterlike ane vaen
33492 <D>it versach saen daer na
33493 <T>ytus van antonia
33494 <E>n(de) quam mit eenre scare ten stride
&171va&
33495 <D>oe weken die ioden ouer side
33496 <J>n dinderste poorte doer den noot
33497 <H>aer lieden siin vele doot
33498 <E>n(de) tytus keerde in anthonia
33499 <H>i besette sander daghes d[aer] na
33500 <D>en tempel al o(m)me en(de) omme
33501 <M>it alden here tere somme
33502 <M>[aer] die sentencie van onsen here
33503 <H>adde v[er]doomt den tempel so sere
33504 <E>n(de) verbernt van viere
33505 <A>ls ghi selt v[er]nemen sciere
33505a <H>oe die tempel w[or]t verbrant =.viij.=
33506 <S_2>o v[er]re quaemt als ic v[er]sach
33507 <J>n den oest opten =.xi=sten dach
33508 <D>at was die dach daer te voren
33509 <V>an nabugodonosor als wiit hore(n)
33510 <V>erbernet was die tempel mede
33511 <D>ie saelmo(n) eerst maken dede
____