_sample1_
&4rb&
00591 *<T_2>*iere stont enter seluer vren
00592 <W>as van allen creaturen
00593 <D>at v[er]staet van allen beesten
00594 <T>serpent listichste na der jeesten
00595 <E>n(de) ooc sere scalc van zinne
00596 <W>ant die duuel wasser inne
00597 <B>edi doe lucifer die scone
00598 <W>art gheworpen van den trone
00599 <H>adde hijs nijt in alre wijs
00600 <D>at adaem was int paradijs
00601 <E>n(de) pensede hoe hine vut dede steke(n)
00602 <D>adi hem tghebod gods breken
&4va&
00603 <S>o mosti wt pensi dan
00604 <M>aer dat hi ontsach den man
00605 <D>es ghinc hi eerst toten wiue
00606 <O>m dat si cranker was va(n) liue
00607 <M>itten serpente heeft hijt bestaen
00608 <W>ant het plach doe sonder waen
00609 <O>p en(de) neder recht te gane
00610 <R>echt na des menschen ghedane
00611 <B>eda scrijft die clerc was diere
00612 <H>et was eens serpents maniere
00613 <G>heaensicht als een ioncfrouwe
00614 <W>t hem sprac die onghetrouwe
00615 <A>ls hi noch doet wildijt weten
00616 <W>t dien die hi heeft beseten
00617 <E>n(de) seide te hare dat ghebod
00618 <W>aer o(m)me so gaft v god
00619 <D>at ghi van allen houte ghemene
00620 <N>utten sout dan van enen allene
00621 <D>it vraghedi en(de) na hare antworde
00622 <S>o visierde hi sine woorde
00623 <S>i sprac om dat wi bi auenturen
00624 <D>ie doot niet en souden besuren
00625 <E>n(de) als si bi auenture(n) seide
00626 <M>ercte hi wel hare crancheide
00627 <D>at si vaste niet en gheloofde
00628 <E>n(de) sprac vut des serpents hoofde
00629 <N>een ghine blijfter niet om doot
00630 <M>aer hi weet wel v ere wort so groot
00631 <W>elc tijt so ghire of hebt gheten
00632 <S>o suldi vroeden en(de) weten
00633 <G>helike recht of ghi gode waert
00634 <E>ua die w[er]t v[er]houaert
00635 <W>ant si gode waende gheliken
00636 <S>i sach den sconen boom den riken
00637 <E>ntie vruchte scone en(de) sochte
00638 <S>i at dat si sint becochte
00639 <E>n(de) boot adaem haren man
00640 <D>ie misschien merken began
00641 <D>at si thant niet en bleef doot
00642 <N>ochtan wiste hi wel al bloot
00643 <D>atter quaet of soude comen
00644 <D>us ist bescreuen van hem somen
00645 <E>n(de) at watter of soude ghescien
00646 <H>aer oghen ondaden si mittien
00647 <N>iet dat si blint hadden ghewesen
00648 <M>aer haer lust v[er]roerde mittesen
00649 <J>n die naturlike lede
00650 <D>at si te voren niet en dede
00651 <D>oe begonden si hem beide te scame(n)
00652 <V>an haerre naecter misquamen
&4vb&
00653 <D_2><O>e namen si mit ghemene(n) rade
00654 <B>eide gader vighe blade
00656 <E>n(de) decter mede hare scamelhede
00655 <A>l om en(de) om(m)e hare lede
00657 <D>aer si saten onder die rise
00658 <H>orden si in den paradise
00659 <G>ode wandren daer hi quam
00660 <H>i sprac waer bistu adam
00661 <H>ere seit hi doe ic hadde v[er]staen
00662 <D>ijn ste(m)me v[er]uaerde ic mi zaen
00663 <E>n(de) hebbe mi ghedect doer das
00664 <O>m dat ic al naket was
00665 <G>od sprac wie heeft di ghewiset
00666 <D>attu di selue(n) ghespiset
00667 <H>eues mit dat ic di v[er]boot
00668 <D>oe sprac adaem dulheit groot
00669 <A>lse of hi gode sine misdaet
00670 <W>ilde tien en(de) zijn quaet
00671 <T>wijf dattu mi gaues sprac hi
00672 <A>t eerst en(de) ic at bedi
00673 <A>ls of hi meende het ware bleuen
00674 <N>e hadstuse mi niet ghegheuen
00675 <D>oe sprac god te hare diese at
00676 <W>aer om(m)e so daedstu dat
00677 <D>oe teecht eua den serpente
00678 <M>aer van alden perlemente
00679 <D>roech hoer meninghe van d[er] tale
00680 <G>ode te tien altemale
00681 <D>at adaem van d[er] reynre aerde
00682 <W>as ghemaect mit groter waerde
00683 <D>ie nie smitte en hadde ontfaen
00684 <N>och ooc nie en was ondaen
00685 <N>och mit ploghen noch mit spaden
00686 <N>och besmit mit ghene(n) ondaden
00687 <B>eteykende die reyne marie
00688 <D>ie sonder enighe dorpernie
00689 <H>aer reyne vleysch in reyne(n) liue
00690 <N>iet alse pleghen ander wiue
00691 <J>h[esu]s droech en(de) ooc wan
00692 <O>mbesmet van enighen man
00693 <G>helikerwijs dat ooc adam
00694 <D>es sesten daghes ter w[er]elt quam
00695 <S>o w[er]t ihesus onse trooster v[er]coren
00696 <J>n der sester ewen gheboren
00697 <D>en serpente en vraghedi niet
00698 <B>uten sine(n) rade ist ghesciet
00699 <W>ant bi sduuels rade quamt al
00700 <D>oe vloecti als ic scriuen sal
00701 <W>ant hijs ant serpent began
00702 <E>n(de) =.iij.= vloeke leide hire an
&5ra&
00703 <O>m dattet drie sins misdede
00704 <T>alre eerst in die nidichede
00705 <A>nderwarf om dattet loech
00706 <D>erdew[er]f om dattet den ma(n) bedroech
00707 <D>es wast aldus v[er]maledijt
00708 <H>et hadde om smensche(n) hoech{eit} nijt
00709 <B>idien seide god aldus saen
00710 <O>p dine borst sultu gaen
00711 <V>an loghen sloech hijt inde(n) mont
00712 <E>n(de) sprac du salte talre stont
00713 <D>ie aerde eten in dijn leuen
00714 <T>luut dat hem was gheuen
00715 <N>am hem god aldaer ter stede
00716 <E>n(de) gaf den monde venijn mede
00717 <V>an hone(n) hadt ene(n) godsat
00718 <J>c sal sprac god daer ter stat
00719 <V>iantscap setten sonder blijf
00720 <T>usschen di en(de) dat wijf
00721 <E>n(de) si sel op dijn hooft treden
00722 <E>n(de) du salt ooc tallen steden
00723 <H>aer en(de) hare vriende laghen
00724 <D>ese woorde mach men draghen
00725 <T>otter moed[er] gods marien
00726 <D>ie den duuel mit sire pertien
00727 <A>ltoes dwinghet en(de) iaghet
00728 <A>l ist dat hi die hare laghet
00729 <R_2><E>cht also die man doot pine
00730 <O>ntfaet van des serpents venine
00731 <A>lso mach smensche(n) nuchtere(n) spu
00732 <D>at serpent doden segic v
00733 <O>m dat si bede naket waren
00734 <S>o vliet noch tserpent te waren
00735 <D>en naecten mensch w[aer] hi ghecleet
00736 <H>et souden veninen ghereet
00737 <J>n tween saken misdede twijf
00738 <S>i was houerdich in hoer lijf
00739 <B>idien so setse e(m)mer god
00740 <T>e sine onderdaen des mans gebod
00741 <O>m dat si at v[er]boden spise
00742 <D>at becocht si in sulker wise
00743 <D>at si mit rouwe(n) skints gheneest
00744 <O>m den appel d[aer] men of leest
00745 <O>m dat adaem in ere wise
00746 <A>llene misdade an die spise
00747 <D>ies ghe«n»ert hem mit arbeiden
00748 <D>ie man in bossche(n) en(de) ander heyden
00749 <D>ie aerde was gheuloect ghenoech
00750 <O>m dat si die vrucht droech
00751 <D>es draecht si noch in onsen torne
00752 <B>eide dystele en(de) scarpe doorne
&5rb&
00753 <D>oe maecte god eua en(de) adame
00754 <O>m te decken hare scame
00755 <T>we rocken van beestenvellen
00756 <D>at meent men hier mede als wi telle(n)
00757 <D>it decsel is van doden dieren
00758 <E>n(de) sterflijc bistu van manieren
00759 <D>oe sprac god nv is adaem gemaect
00760 <A>ls een man wijs en(de) gheraect
00761 <D>it was ghelijc als in een spot
00762 <O>m dat hi wilde wesen god
00763 <E>n(de) om dat hi waerlike weet
00764 <Q>uaets en(de) goets ondersceet
00765 <S>o stekene wine vten paradise
00766 <D>at hi niet en ete der spise
00767 <D>ie is an dat lignu(m) vite
00768 <E>n(de) hi dan leue e(m)merme
00769 <E>n(de) dat en darf v wondren niet
00770 <D>at dit van den houte ghesciet
00771 <W>ant sulc eylant is onder den dach
00772 <D>aer gheen mensch in sterue(n) mach
00773 <J>nt lant van seres wast segic v
00774 <E>en dinc an bomen en(de) is al rv
00775 <D>aer men mede langet tlijf
00776 <E>n(de) alexander sonder blijf
00777 <S>creef tot aristotiles
00778 <D>atter zonne(n) boom volc es
00779 <D>ie langhe leuen vtermaten
00780 <O>m dat si van den vruchte(n) ate(n)
00781 <G_2><O>d stacken vten paradise
00782 <O>m dat hi soude na dor{per}s wise
00783 <D>aerde oefenen daer hi te voren
00784 <O>f was ghemaect nv suldi horen
00785 <V>an wat lande hi ghemaect was
00786 <V>ten lande van damas
00787 <E>n(de) daer was hi en(de) zijn wijf
00788 <B>eide begrauen na haer lijf
00789 <J>n spelunca duplici
00790 <A>lso noomt die bibel mi
00791 <J>n dien acker sloech als =j= fel
00792 <C>aym sinen broeder abel
00793 <V>oer tparadijs sette onse here
00794 <C>heruben die den duuel kere
00795 <D>at hire ne(m)mermere in en vaert
00796 <H>i hadde ooc een vierich zwaert
00797 <D>at vier den man den wech bename
00798 <D>atter en ghene in en quame
00799 <D>at zweert is kerende ghenant
00800 <H>et en is el niet dan =.j.= brant
00801 <E>en vierijn muer daer o(m)me gheet
00802 <B>edi ist dat ment kerende heet
&5va&
00803 <D>at god danen wel doen mochte
00804 <W>elc tijt soot hem goet dochte
00805 <H>et was =.j.= stic wech alte same(n)
00806 <D>oere enoch en(de) helyas in quame(n)
00807 <M>aer dat bloet dat seder liep
00808 <V>an ons heren wonden diep
00809 <J>n sijnre passien dede hijt al vut
00810 <D>ies isser menighe salighe bruut
00811 <V>an gods haluen sint in comen
00812 <D>ie haer loen daer heuet genome(n)
____
_sample2_
&38ra&
07303 <E>cht deden si na sanghers doot
07304 <D>ie van isr[ahe]l sonde groot
07305 <E>n(de) god lietse dwinghen dan
07306 <L>abyn den co(ninc) van chanaan
07307 <D>ie in azor co(ninc) was
07308 <S>ijn maerscalc was cysaras
07309 <D>ese hadde tvolc =.xx.= jaer
07310 <J>n bedwanghe herde zwaer
07311 <D>oe riepen si op gode mit zinne
07312 <T>ien tiden was =.j.= {pro}phetinne
07313 <H>iet delbora van effraym
07314 <S>i riep barach van neptalym
07315 <H>aren man en(de) seide god
07316 <H>i ghebiet di dit ghebod
07317 <L>eet te montabor dijn here
07318 <E>n(de) setti daer ter were
07319 =.xx.m.= nem mitti man
07320 <V>an sabulon en(de) neptalym d[aer] an
07321 <G>od seldi gheuen sekerleke
07322 <D>aer bi dat physon loopt die beke
07323 <J>n dinen handen cysaras
07324 <B>arach sprac ic en doe niet das
07325 <D>une wilt selue mit mi varen
07326 <J>c doe sprac delbora te waren
07327 <M>aer =.j.= wijf sel hebben dere
07328 <C>ysaras die quam die mere
07329 <D>at dat here ware in porre
07330 <T>en berghe waert van taborre
07331 <H>i v[er]samende haesteleke
07332 <T>ot physon op die beke
07333 =.ccc.m.= ghewapender man
07334 <E>n(de) =.x.m.= ridders daer an
07335 <E>n(de) =.ix.c= waghen die sniden
07336 <M>it sekelen an beiden siden
07337 <E>n(de) anders wien soos wondert
&38rb&
07338 <M>it hem =.xxj.= hondert
07339 <D>elbora seide tot barach
07340 <G>anc neder op desen dach
07341 <S>al di god gheuen cysaras
07342 <H>i daelde en(de) al dat mit hem was
07343 <D>elbora stont en(de) bat
07344 <O>p den berch in ene stat
07345 <G>od gaf cysaras enen vaer
07346 <E>nten sinen die waren daer
07347 <W>int haghel en(de) reghen
07348 <E>n(de) blixine volchde hem ieghen
07349 <S>o dat die slinghers entie boghen
07350 <H>em cleyne noch groot en doghen
07351 <S>ulc vel van den wage(n) op die erde
07352 <S>ulc w[or]t vertreden onder die {per}de
07353 <D>us dede hem al there ter vlucht
07354 <C>ysaras vloe doer die vrucht
07355 <A>ldaer daer aber cyneus
07356 <W>oende en(de) zijn wijf was thuus
07357 <A>ber was comen van getro
07358 <E>n(de) was daer ghegoet also
07359 <O>nder tvolc van isr[ahe]l
07360 <A>bers wijf die heet jahel
07361 <H>i hadde vrede mit labyn
07362 <C>ysaras vloech daer in
07363 <E>n(de) badt dat men decken soude
07364 <O>ec seide hi dat hi drincke(n) woude
07365 <S>i gaf hem melc en(de) hi sliep vast
07366 <D>aer doer sloech si haren gast
07367 <E>n(de) naghelden doe hi sliep al daer
07368 <J>eghen der aerden dats waer
07369 <M>it enen yseren naghele
07370 <J>ahel beteykent die behagele
07371 <E>ntie scone maghet marie
07372 <C>ysaras en(de) sine {par}tie
07373 <D>ats lucifer en(de) sine scare
07374 <D>ie v[er]wonnen zijn bi hare
07375 <D>ie naghel mach bedieden mede
07376 <D>ie slotel hare reynichede
07377 <D>aer si den duuel mede v[er]wan
07378 <D>ie melc die jaghel gaf den man
07379 <D>at is ihesus menschelichede
07380 <D>ie lucifer bedroech mede
07381 <D>ie hamer daer sine mede sloech
07382 <G>heliket den cruce ghenoech
07383 <B>i marien reynichede
07384 <E>n(de) bi ihesus menschelichede
07385 <E>n(de) bi den cruce is openbare
07386 <G_2>hesconfiert des duuels scare
07387 <D>aer na zaen so quam barach
&38va&
07388 <J>aghel toghede waer hi lach
07389 <D>oot daer hi also liep naer
07390 <A>ldus sprac delbara waer
07391 <D>at =.j.= wijf soude hebben den zeghe
07392 <B>arach leedde there en weghe
07393 <J>eghen labyn den here groot
07394 <D>ie sloech hi al daer ter doot
07395 <E>n(de) azor sine hooft stede
07396 <V>ellede hi algader mede
07397 <B>arach en(de) delbora
07398 <S>onghen en(de) loofden daer na
07399 <G>ode die so dicken en(de) so wel
07400 <B>escudde die van isr[ahe]l
07401 <D>oe waren si in vreden daer naer
07402 <S>onder vechten =.xl.= jaer
07403 <A_2>polla was in delboraes tiden
07404 <D>ie de heyden langhe siden
07405 <A>enbeden in menich lant
07406 <H>i was die eerste die harpe(n) vant
07407 <E>ntie visierde eerst visike
07408 <D>at was een wijseit rike
07409 <E>sculapi{us} vantse oec zijn zone
07410 <M>it ere blixine was die gone
07411 <V>[er]bornt en(de) sine boeke mede
07412 <D>us bleef die behendichede
07413 <V>erloren wel =.v.c.= jaer
07414 <T>ot datse ypocras vant daer naer
07415 <T>ien tiden maecte ylus som
07416 <V>an troyen den thor yliom
07417 <T>ien tiden sloech doot parthius
07418 <D>en co(ninc) acrisius
07419 <E>n(de) maecte tconincrike mede
07420 <T>ot nich in die oude stede
07421 <D>at te voren in argos was
07422 <A>lso als ic bescreuen las
07423 <A_2>nderwarf misdede sere
07424 <J>sr[ahe]l teghen onsen here
07425 <D>oe hiet hise dwinghen dan
07426 <D>en lieden van madian
07427 <E>ntien van amalech dats waer
07428 <D>ese dwonghense =.vij.= jaer
07429 <E>lx jaers v[er]heretsi hoer coren
07430 <E>n(de) haer beesten als wijt horen
07431 <D>oe riepen si an gode ghenaden
07432 <E>n(de) hi heuetse beraden
07433 <M>it enen {pro}phete die hem zaen
07434 <V>[er]maende wat hem was ghedaen
07435 <V>an gode diese wel node liet
07436 <M>aer sine wilden hem horen niet
07437 <D>oe quam dinghel van hemelrike
&38vb&
07438 <T>ot enen <J>oas die was rike
07439 <E>n(de) hadde enen zone heet gedeon
07440 <H>i dorschede coren om dat doen
07441 <D>at hire ter noot bi leuen woude
07442 <D>ie engel die seide die gods houde
07443 <S>i mitti starcst menigher ma(n)ne
07444 <G>edeon antworde danne
07445 <O>f god mit ons waer twi
07446 <W>aer ons ongheual dus bi
07447 <D_2>je enghel seide te hem nv vare
07448 <J>c gheue di cracht en(de) sendi dare
07449 <D>attu tvolc van madian
07450 <T>e doot slaes als een man
07451 <G>edeon hilten ouer man
07452 <E>n(de) seide en sceyt niet va(n) mi dan
07453 <E>er ic mach weder tot di comen
07454 <H>i heeft =.j.= hoekijn ghenomen
07455 <E>n(de) zoot en(de) brocht mede broot
07456 <D>en engel hi die spise boot
07457 <D>ie enghel hiet hem ouer een
07458 <D>at hise leide op enen steen
07459 <E>n(de) hi tsop vut ghieten soude
07460 <M>aer die engel als hi woude
07461 <H>adde ene roede na mans wise
07462 <E>n(de) die stac hi an die spise
07463 <E>en vier quam d[aer] vut den stene
07464 <D>iet al v[er]bornde groot en(de) clene
07465 <M>ittien ontvoer hi mitter vaert
07466 <G>edeon die wart v[er]uaert
07467 <E>n(de) riep wat sal mijns ghescien
07468 <D>at ic den enghel hebbe gesien
07469 <O>nse here seide en v[er]uaert v niet
07470 <S>nachts gheboot hi hem en(de) hiet
07471 <D>at hi brake dien outaer
07472 <D>ie zijn moeder maecte daer
07473 <J>n baals ere des afgods
07474 <G>edeon ontsach hem sghebods
07475 <E>n(de) dede nachts dat hem god ghebood
07476 <S>daghes wart me(n) gheware albloot
07477 <E>ntie liede van der stede
07478 <S>eiden <J>oas dat hi dede
07479 <S>inen zone bringhen voort
07480 <L>aten steruen doer dese moort
07481 <H>i sprac wildine berechten al
07482 <J>s hi god wreke hem selue(n) baal
07483 <D>us lietent bliuen ghene man
07484 <E>n(de) amalec en(de) madian
07485 <D>estrueerden al isr[ahe]l
07486 <E>n(de) laghen int lant als viande fel
07487 <D>ie heilighe gheest qua(m) in gedione
&39ra&
07488 <H>i onboot volc van sabulone
07489 <V>an manasse van neptalym
07490 <E>n(de) van azar si quamen te hym
07491 <M>it =.xxxij.m.= man in daghen
07492 <S>elue quam hi mit sinen maghe(n)
07493 <E>n(de) eeschede van onsen here
07494 <E>en teyken doer sijns selues ere
07495 <E>en vlies leide hi op die aerde
07496 <E>n(de) badt gode doer sine waerde
07497 <D>at die dau quame in dat vlies
07498 <E>n(de) die aerde niene hadde dies
07499 <D>it dede god doer sine bede
07500 <T>en naesten daghe dede hi mede
07501 <D>es daus daer vut vol ene scelle
07502 <E>cht so badt die deghen snelle
07503 <D>es andren daghes dat die vacht
07504 <D>roghe bleue bider gods cracht
07505 <E>ntie aerde bedouwen soude
07506 <S>o mocht hi vechten als die boude
07507 <D>at dede god hem openbare
07508 <D>at hi des seghes seker ware
07509 <T>vlies dat sochte is en(de) wit
07510 <E>s die lichame onbesmit
07511 <V>an der reynre maghet marien
07512 <D>ie alle tonghen benedien
07513 <D>ie dau die vallet heymelike
07514 <O>p die aerde van hemelrike
07515 <A>lso dede hi in dat vlies
07516 <D>ats ihesus sijt seker dies
07517 <D>ie heimelike an haer quam
07518 <E>n(de) haer gaf en(de) niet en nam
07519 <M>eer suuerheit dan si hadde eer
07520 <E>n(de) heilighetse e(m)mermeer
____
_sample3_
&88vb&
17444 <J>udichs <J>eeste gaet hier an
17445 <V>an liue wijf van herten man
17446 <V>[er]staet mi wel na tyrus doot
17447 <W>art =.J.= arfaxat here groot
17448 <E>n(de) veste gatham{us} die stede
17449 <D>ie staet in dat lant van mede
17450 <O>m dat hi wilde moghentlike
17451 <W>innen al dat conincrike
17452 <N>abugod[onosor] cambices
17453 <T>yrus zone v[er]diende des
17454 <D>at hem die vader eer hi bleef doot
17455 <G>af nyniue die stede groot
17456 <E>n(de) van asfurien dat lant
17457 =.Xij.= <J>aer dats wel bekant
17458 <D>roech hi crone voer cyrus doot
17459 <D>ese gaf arfaxat weder stoet
17460 <H>i sloeghen doot en(de) wan tlant
17461 <E>n(de) doe hi hadde in zijn hant
&89ra&
17462 <B>eide {per}cen en(de) meden
17463 <E>n(de) al des vaders mogenthede(n)
17464 <V>[er]hief hem zijn herte d[aer]na
17465 <E>n(de) sende in cilicia
17466 <J>n al die lande omtrint hem
17467 <A>l totter stat van ih[e]r[usa]l[e]m 
17468 <E>n(de) eyschede chens en(de) gauel mede
17469 <M>eer dan zijn vader ieghedede
17470 <E>n(de) si ontseiden hem alle gauel
17471 <D>oe nam hi sinen constauel
17472 <H>olofernuse en(de) gheboot
17473 <D>at hi name sijn here groot
17474 <E>n(de) oec niemens en v[er]mede
17475 <N>och borch noch lant in ghere stede
17476 <H>i voer vut mit menighen man
17477 <E>n(de) stoorde tlant van madian
17478 <E>n(de) tlant van cilicia
17479 <E>n(de) mesopotamia
17480 <D_2>oe baden die prince(n) om genade(n)
17481 <D>oe nam hi op borch en(de) staden
17482 <E>n(de) velledse alle gad[er] neder
17483 <D>ie afgode voort ende weder
17484 <B>rac hi te stucken clene en(de) groot
17485 <O>m dat cambises gheboot
17486 <W>ant hi wilde wesen god
17487 <A>lsi v[er]name(n) tzware ghebod
17488 <D>ie <J>oden van ih[e]r[usa]l[e]m 
17489 <W>aren si v[er]uaert van hem
17490 <D>at hi niet alsulken scade
17491 <D>en tempel ons h[er]en en dade
17492 <S>i vesten die weghe sere
17493 <E>n(de) baden vaste onsen here
17494 <D>oe v[er]namt holofernus wel
17495 <D>at die kinder van isr(ahe)l
17496 <D>ie weghe sloten haer en(de) dare
17497 <E>n(de) vraghede wat volke het ware
17498 <D>oe sprac die prince der a(m)moniten
17499 <A>chior die van ouden viten
17500 <W>el bekende hoe dit volc quam
17501 <E>erst van den goeden abraham
17502 <E>n(de) hoe si doer die rode zee ghinge(n)
17503 <E>n(de) god niet en wilden ghehingen
17504 <D>at hem yemant mochte scaden
17505 <A>lso langhe als si wel daden
17506 <M>aer daedsi sonde hi soudse plaghe(n)
17507 <N>iewinghe oec in corten daghen
17508 <H>eeft hise van den bande onbonden
17509 <D>aer hise in om haer sonden
17510 <N>abugodonosor binden liet
17511 <E>n(de) wildi winnen dit diet
&89rb&
17512 <V>reescht of hem god is gram
17513 <W>i sellense binden als =.J.= lam
17514 <M>aer is dat hi hem is hout
17515 <S>o en dieter toe gheen ghewout
17516 <O_2>m dit balch hem holofernes
17517 <E>n(de) seide ic sal di beuroede(n) des
17518 <D>at gheen god en si achior
17519 <D>an nabugodonosor
17520 <M>ijn grote here cambices
17521 <D>u moets mit hem sijn gewes
17522 <A>lse icse winne enti mede
17523 <D>an saltu weten die waerhede
17524 <H>olofern{us} hieten daer na
17525 <L>eiden tot in becula
17526 <J>n ene stat die hi wilde winne(n)
17527 <M>aer diene leiden ontsaghe(n) die va(n) bi(n)ne(n)
17528 <E>n(de) bonden an enen boom aldaer
17529 <B>ider steden =.J.= deel wel naer
17530 <S>o datten die van binne(n) v[er]name(n)
17531 <E>n(de) haelden in ond[er] tfolc te samen
17532 <H>i seide hem wat hi hadde misdae(n)
17533 <D>oe helden sine d[aer] sonder waen
17534 <H>ier na benam hem bute(n) dat h[er]e
17535 <D>at water so dat si sond[er] were
17536 <O>p wilden gheuen haer stat
17537 <S>i seiden onder hem allen dat
17538 <H>elpt hem god niet binne(n) =.v.= dage(n)
17539 <D>at sijt dan e(m)mer wilde(n) waghen
17540 <E>ne weduwe nv merket dit
17541 <W>as in die poort en(de) heet <J>udith
17542 <D>oer scone en(de) reyne van liue
17543 <S>i scalt die papen als keytiue
17544 <D>at si termine e(m)mermere
17545 <A>en die doghet van onsen h[er]e
17546 <S>etten soude dat waer quaet
17547 <S>i seide minen stillen raet
17548 <E>n willic v altoos niet leren
17549 <M>aer ic sel doen twerc ons h[er]en
17550 <S>taet ter porten ic sal vut gaen
17551 <M>ittien porrede si wel saen
17552 <E>en ioncwijf droech spise en(de) dranc
17553 <M>it hare en(de) dede wt waert de(n) ganc
17554 <M>aer so scone was si bisonder
17555 <D>ats die papen hadden wonder
17556 <E>n(de) baden ouer haer wale
17557 <D>aer si ghinc van berghe te dale
17558 <V>inghense die spiers te hant
17559 <E>n(de) leydense daer si vant
17560 <H>olofernus die sat aldaer
17561 <O>nder enen dieren sparewaer
&89va&
17562 <V>an siden en(de) van goude v[er]heue(n)
17563 <M>enich steen dear in gheweuen
17564 <T>eersten dat hise heeft v[er]sien
17565 <W>ort zijn herte beuaen mittien
17566 <E>n(de) si neech hem openbare
17567 <H>olofern{us} sprac tot hare
17568 <S>ech twi quamstu voer ons ned[er]
17569 <J>udich die antworde weder
17570 <O>nse volc blijft v[er]loren saen
17571 <W>ant het heuet sere misdaen
17572 <G>od heuet ghesent hier mi
17573 <D>at ic boedscape drage an di
17574 <E>n(de) ic di te ih[e]r[usa]l[e]m 
17575 <G>heleide en(de) danne so nem
17576 <D>at volc onder dijn ghebod
17577 <H>i sprac doet mi dit dijn god
17578 <S>o saltu grote vrouwe m{et} vus
17579 <W>esen in nabugod[onosors] huus
17580 <H>i leydse al daer ter seluer stat
17581 <A>l daer lach sijn grote scat
17582 <S>o dat <J>udith des ghebat
17583 <D>at hi haer gheloofde dat
17584 <D>at si nachts moeste vut gaen
17585 <H>aren god te biddene saen
17586 <H>i liet haer horen wille doen
17587 <D>rie nachte dede si haer orisoen
17588 <E>n(de) ghinc al daer si wilde mede
17589 <H>olofern{us} haer bidden dede
17590 <D>at si bi hem slapen soude
17591 <E>n(de) si seide dat si woude
17592 <E>n(de) quam te hem wel gepalleert
17593 <E>n(de) alse hi siet dat sijs begheert
17594 <D>ranc hi van ioyen so den wijn
17595 <D>at hi ghinc slape(n) als =.J.= zwijn
17596 <J>udich hiet haren ioncwiue
17597 <D>at si voer die dore bliue
17598 <S>elue ghinc si voer hem staen
17599 <E>n(de) si badt an gode zaen
17600 <D>at hise ghesterke teser stont
17601 <T>ot holofern{us} hoofde stont
17602 <E>en colu(m)pne daer an =.J.= zweert
17603 <D>at trac iudith mitterv[er]t
17604 <E>n(de) sloech hem thooft of tene(n) slage
17605 <H>aren ioncwiue hiet si dat sijt d%ra%ge
17606 <E>n(de) nam den goeden spareware
17607 <E>n(de) ghinc ter stat waert m{et} hare
17608 <W>ant haer tgaen niemant benam
17609 <E>n(de) teersten dat si ter porte(n) quam
17610 <R>iep si god is mit ons ondoe
17611 <E>n(de) al tvolc lieper toe
&89vb&
17612 <M>it lichte en(de) si toechde daer
17613 <D>at hooft enten sparew[aer]
17614 <E>n(de) sprac looft gode mit vlite
17615 <A>lse achior die a(m)monite
17616 <H>olofern{us} hooft ghesach
17617 <V>an vare hi in o(n)macht lach
17618 <D>oe hi dit sach dede hi tien tiden
17619 <H>em na der <J>oedsch[er] wet besnide(n)
17620 <E>n(de) bleef ghelouich na der vre
17621 <T>hooft hinc <J>udich an die mure
17622 <D>it was ene stoute daet
17623 <E>n(de) viel in die dagheraet
17626 <T>idelic dat die <J>oden wt quame(n)
17627 <E>n(de) doet die heren v[er]namen
17628 <D>at holofern{us} selue was doot
17629 <V>loe dat here doer den noot
17630 <E>ntie <J>oden volchden naer
17631 <E>n(de) si sloeghen menighen daer
17632 <J>n =.xxx.= daghen hebs ghelof
17633 <G>hehaelden si cume den roof
17634 <E>n(de) wat so holofern{us} was
17635 <D>at hadde <J>udich als ic las
17636 <E>n(de) <J>udich sanc gode ene(n) sanc
17637 <D>[aer] si in voer seide sonder wanc
17638 <D>en doemsdach en(de) dat die quade
17639 <G>hepijnt souden sijn sonder ghenade
17640 <T>e ih[e]r[usa]l[e]m voer si daer naer
17641 <E>n(de) offerden onsen here daer
17642 <H>olofern{us} grote rijchede
17643 <E>n(de) vierde alden dach mede
17644 <E>n(de) <J>udich die w[er]t daer na
17645 <G>heheten cambisia
17646 <S>i leefde =.C.= <J>aer en(de) viue
17647 <D>oe si sciet van desen liue
17648 <C>ambices nabugodonosor
17649 <W>an daer na menighen tor
17650 <J>n egypten en(de) wan dat lant
17651 <O>ec maecti dat si v bekant
17652 <J>n egypten babylone
17653 <D>aer die soudane drage(n) crone
17654 <W>il men die waerheit wete(n) das
17655 <A>ls voer seide ih[er]emias
17656 <D>oe hi egypten ruumde tlant
17657 <W>art hi siec altehant
17658 <J>n damassch bleef hi doot
17659 <C>ambices die here groot
____
_sample4_
&66vb&
22979 <O>nse here die quam aldaer
22980 <A>lse =.j.= die moede is en(de) sit
22981 <O>p =.j.= fonteyne hiet jacobs pit
22982 <D>apostelen waren in die stede
22983 <D>[aer] in spise te copen mede
22984 =.J.= wijf quam gaende d[aer] hi sat
22985 <O>m water en(de) onse here bat
22986 <D>at si hem drincken gaue
22987 <D>wijf antworde dus d[aer] aue
22988 <W>ant sine jode sach bedi
22989 <H>oe moechstu drincke(n) van mi
22990 <W>ant ic bin =.j.= samaritane
22991 <H>ier te voren dede ic te v[er]stane
22992 <D>at salmanasar die coninc
22993 <T>volc van isr[ahe]l al vinc
22994 <M>itten co(ninc) ozee
22995 <D>aer na hadden si coninge n{iet} me
22996 <J>n tlant voerde hise van caspia
22997 <D>aer se alexander sloot d[aer]na
22998 <S>ijn volc sende hi in isr[ahe]l
22999 <T>lant te winne(n) doe w[or]t hem fel
23000 <L>ewen die god sende in tlant
23001 <H>ier o(m)me ontfinghen si te hant
23002 <D>ie joedsch wet en(de) dat besniden
23003 <N>ochtan hadsi in allen tiden
23004 <A>fgoden daer si gheloofden ane
23005 <D>ese heten samaritane
23006 <D>at quam van samarien die stede
23007 <H>are vate no hare spise mede
23008 <W>ilden die joede(n) niet orbaren
23009 <V>an dien was dit wijf tware(n)
23010 <D>ier onsen h[er]e drincke(n) bat
23011 <E>n(de) hi seide al d[aer] ter stat
23012 <D>at si ghehadt hadde =.v.= ma(n)ne
23013 <E>n(de) d[aer] si haer nv helt anne
23014 <D>at si sine amye ware
23015 <D>oe seide twijf al openbare
23016 <J>c sie dattu {pro}phete sijs
23017 <O>nse vorders waren wijs
23018 <E>n(de) dienden gode en(de) bade(n) hym
23019 <H>ier op den berch te garisym
23020 <E>n(de) hi seghet dat men hem
23021 <S>al offeren in ih[e]r[usa]l[e]m 
23022 <O_2>nse here antwoorde hare
23023 wijf gheloof mi openbare
23024 <D>at die tijt is comen mede
23025 <D>at te ih[e]r[usa]l[e]m in die stede
&67ra&
23026 <N>och hier ne suldi bidden niet
23027 <J>n desen woorden hi bediet
23028 <D>at men gode ane beden sal
23029 <M>it gheloue al ouer al
23030 <N>iet tot ih[e]r[usa]l[e]m allene
23031 <A>lsmen dede doe so clene
23032 <T>gheloue was in erdrike
23033 <D>wijf antworde cortelike
23034 <J>c weet wel dat kerst come(n) sal
23035 <E>n(de) als hi coomt sal hi ons al
23036 <S>egghen en(de) doen v[er]staen
23037 <O>nse here antworde zaen
23038 <J>c bint doe liet si hare(n) stoop
23039 <T>er stat waert deedsi hare(n) loop
23040 <E>n(de) seide den portren an
23041 <C>oemt siet hier enen man
23042 <D>ie mi al heeft bediet
23043 <S>o wat so mi is ghesciet
23044 <M>ach dat xp[ristu]s yet wesen
23045 <T>volc quam vter stat na desen
23046 <E>n(de) doe hise sach come(n) dare
23047 <S>eide hi dat coren ghereet ware
23048 <T>e oostene dat bediede
23049 <G>hereet te ghelouen die liede
23050 <S>o dat si hem alle bade(n) dat
23051 <D>at hi mit hem quame in die stat
23052 <E>n(de) wasser =.ij.= daghe mede
23053 <D>[aer] hire vele bekeren dede
23054 <U>an sicher quam hi d[aer]naer
23055 <J>n galilee tot chana
23056 <D>aer =.j.= coninckijn in was
23057 <D>at bediet als ic eer las
23058 =.J.= die moghenste van de(n) lande
23059 <N>aest den co(ninc) als ict kande
23060 <T>e caparnau(m) was siec zijn sone
23061 <O>nse here bat die gone
23062 <D>at hire quame en(de) hine ghenase
23063 <G>od scalten ghelijc enen dwase
23064 <W>ant hi pensede in zijn ghedochte
23065 <D>at hi niet ghenesen mochte
23066 <H>ine ware seluer ghegaen
23067 <D>och heeft hi also vulstaen
23068 <D>at hi tot hem gheseit heeft
23069 <G>anc tot huus dijn zone leeft
23070 <M>ittien woorde hi ghenas
23071 <D>aer hi selue niet ne was
23072 <D>ie man en(de) sine maysniede
23073 <G>heloofden doet aldus gesciede
23074 <T>ot hier scrijft ons sinte <J>an
23075 <N>v segghen dandre voort an
&67rb&
23076 <L_2><E>uy die ooc hiet matheus
23077 <S>eghet dat daer na qua(m) ihesus
23078 <D>aer hi maecte =.J.= werscap hore ic telle(n)
23079 <D>[aer] aten mede leuis ghesellen
23080 <P>upplicane(n) dat bediet
23081 <V>olc dat vele der w[er]elt pliet
23082 <P>hariseuse die hem mede
23083 <V>[er]hieuen in die heilichede
23084 <A>lse die vroet waren zere
23085 <S>i begrepen onsen here
23086 <D>at hi at mitten zondaren
23087 <O>nse h[er]e andwoorde tware(n)
23088 <E>n bin bedi niet come(n) al
23089 <D>at ic die rechte roepen sal
23090 <M>aer die besondechde die hebbe(n) misdae(n)
23091 <D>at si penitencie sullen ontfaen
23092 <O>ec begrepen sine alsi saghen
23093 <D>at sine iongh[er]en niet en plaghe(n)
23094 <T>e vastene maer onse h[er]e
23095 <D>ie ontsculdichetse herde sere
23096 <J>n dien dat volc was ongheleert
23097 <E>n(de) nyewinghe an hem bekeert
23098 <E>n(de) hi vleyschelike mit hem ware
23099 <M>aer alst ghesciede daer nare
23100 <D>at hi hem worde ghenome(n)
23101 <S>oude hem ghenoech te vastene come(n)
23102 <D>ie phariseen wilden mittien
23103 =.J.= hemelsch teyken van hem sien
23104 <M>aer hi ontseit hem en(de) seide mee
23105 <D>at theydine volc van nyneue
23106 <B>eter ware danne si
23107 <E>n(de) hi seide hem redene w[aer]bi
23108 <W>ant si penitencie daden
23109 <D>oese <J>onas dreghede va(n) scaden
23110 <E>n(de) hi meerre dan <J>onas ware
23111 <O>ec seide hise argher openbare
23112 <D>an die heydene coninghi(n)ne
23113 <D>ie doer cracht van salomo(n)s mi(n)ne
23114 <V>an v[er]re quam soeken die mare
23115 <E>n(de) hi wiser dan salomon ware
23116 <D_2><J>e prince d[er] synagoge(n) quam
23117 <T>onsen h[er]e als ict v[er]nam
23118 <E>n(de) aenbedene en(de) seide mede
23119 <M>ijn wijf is doot nv ter stede
23120 <C>om en(de) lech dijn hant op hare
23121 <S>i sal dan leuen openbare
23122 <M>aer doe hi dare soude gaen
23123 <Q>uam =.j.= wijf an hem zaen
23124 <D>ie ghebloet hadde =.xii.= jaer
23125 <E>n(de) taste an die vasen daer
&67va&
23126 <V>an sinen mantel als ic las
23127 <M>ittien gheloue si ghenas
23128 <V>an sinte ambrosius mach me(n) lese(n)
23129 <D>at dit martha soude wesen
23130 <M>arien suster magdalene
23131 <O>nse here en(de) sine iong[er]s ghemene
23132 <Q>uamen daer woende salilus
23133 <D>ie prince was hi ghinc int huus
23134 <P>eter leedde hi mede danne
23135 <J>acoppe den meerre en(de) <J>anne
23136 <E>n(de) der joncfrouwe(n) moed[er] en(de) vad[er]
23137 <D>ander dreuen si vut al gader
23138 <W>ant sine bespotten dat hi riep
23139 <D>at die dochter lach en(de) sliep
23140 <O>m dat hise v[er]sceden vant
23141 <D>ie ioncfrou nam hi bi d[er] hant
23142 <E>n(de) heet haer dat si op soude staen
23143 <E>n(de) heet haer teten gheuen saen
23144 <D>ats v[er]risenisse waerachtich
23145 <M>en vint wel touerie so machtich
23146 <D>[aer] men die dode bi doet v[er]risen
23147 <M>aer sine eten in ghere wisen
23148 <V_2>an danen scrijft matheus
23149 <S>o ghinc onse h[er]e ihesus
23150 <T>we blinde volchden om tgone
23151 <E>n(de) riepen ihesus dauids zone
23152 <O>ntferme ons doe hi quam
23153 <T>e nazareth als ict v[er]nam
23154 <T>aste hi haer oghe(n) en(de) si ondade(n)
23155 <M>it heitene heeft hise gheladen
23156 <D>at het niemant worde bekant
23157 <M>aer si seident doer al tlant
23158 <D>oe si ghesceiden waren dane
23159 <A>ls ons doen te v[er]stane
23160 <B>eide matheus en(de) lucas
23161 <E>nen die beseten was
23162 <M>itten viant me(n) hem brochte
23163 <D>ie ooc spreken niet ne mochte
23164 <O>nse here dreef wt den viant
23165 <E>n(de) =.j.= ste(m)me sprac te hant
23166 <D>oe prijsden daer menich een
23167 <M>aer die quade phariseen
23168 <S>eiden onder hem te samen
23169 <D>at hi in belsebuucs name(n)
23170 <D>ie prince van den duuele(n) ware
23171 <D>ie duuele vut dade vare(n) dare
23172 <J>hesus antworde d[aer] ter stede
23173 <O>f ic bi belsebucs moghentede
23174 <D>en viant nv v[er]driuen can
23175 <B>i wien dadent v kindren dan
&67vb&
23176 <W>ant die <J>oden dat wel wisten
23177 <D>at onder hem waren exorciste(n)
23178 <D>at luut bezw[er]res in onse tale
23179 <D>ie den duuel consten wale
23180 <V>ten mensch varen doen
23181 <M>itten woorden vant salomoe(n)
23182 <E>n(de) dat seiden si openbare
23183 <D>at van gods halue(n) ware
23184 <M>aer die miraclen ons h[er]en
23185 <W>ilden si ten quaetsten keren
23186 <H_2>ier na so scrijft lucas dat
23187 <O>nse here quam in ene stat
23188 <D>aer hem =.j.= phariseus bat
23189 <A>lso dat hi mit hem at
23190 <E>n(de) d[aer] quam mit grote(n) wene
23191 <D>ie besondichde magdalene
23192 <E>n(de) dwoech m{et} tranen ons h[er]en voete
23193 <E>n(de) droghetse mit hare(n) hare soete
23194 <G>hene phariseus heet symoen
23195 <E>n(de) pensede in zijn doen
23196 <W>aert dat hi =.J.= {pro}phete ware
23197 <H>i sout weten openbare
23198 <D>atten =.J.= besondich wijf an tast
23199 <D>us begreep hi sine(n) gast
23200 <M>aer onse here die ontfant
23201 <H>em mit redene te hant
23202 <E>n(de) seide hare ware vele v[er]late(n)
23203 <W>ant sone minde vtermate(n)
23204 <A>l daer enten seluen stonde(n)
23205 <V>[er]gaf hi hare al hare sonde(n)
23206 <E>n(de) si volgede hem e(m)mer na
23207 <O>nse h[er]e ghinc in <J>udea
23208 <J>n enen casteel quame(n) si gegae(n)
23209 <E>n(de) d[aer] heeften ontfaen
23210 <M>artha die suster marie(n)
23211 <E>n(de) diende hem en(de) siere {par}tien
23212 <M>aria sat bi sinen voeten
23213 <E>n(de) hoorde ih(esu)m spreke(n) de(n) soete(n)
23214 <M>artha beclagede van magdalene
23215 <D>at sise dienen liet allene
23216 <D>[aer] prijsde god marien sere
23217 <S>o wiselike in sulker ere
23218 <D>at hi altoos in ghere wijs
23219 <M>arthen ooc en seide misprijs
____
_sample5_
&168rb&
33296 <D>ie mordenaers die de(n) tempel helde(n)
33297 <R>usten in die were selden
33298 <D>us visierden si dese moort
33299 <A>n die west side hoort
33300 <S>tont =.J.= por«t»ael groet en(de) diere
33301 <D>[aer] droghen si hout toe sciere
33302 <V>ier en(de) sulfer oec mede
33303 <E>n(de) weken danen vand[er] stede
33304 <G>helike of si ghelouich uare(n)
33305 <V>ele riesen van d[er] scaren
33306 <V>olchden en(de) clomme(n) naer
33307 <M>{et} ledren op tportael daer
33308 <D>at dochte den jode(n) niet quaet
33309 <A>ls dat joedsch volc v[er]staet
33310 <D>at tportael vol was altehant
33311 <S>o staken si d[aer] in den brant
33312 <E>n(de) wart alte hant onsteken
33313 <D>ie romeyne m{et} haren treken
33314 <W>orden begaen d[aer] en was gee(n) vlie(n)
33315 <T>ytus die dit heeft v[er]sien
&168va&
33316 <W>as droeue hine const gewreke(n)
33317 <M>it dustane(n) treken
33318 <S>toruen si wel na alte mael
33319 <D>ie daer waren inden portael
33320 <D>ier na brake(n) die joden al
33321 <M>{et} dustanich misual
33322 <M>aecten die romeyne vroet
33323 <E>lc heeft hem te nauw[er] gehoet
33324 <T_2><E>n naesten dage so onstake(n)
33325 <D>ie romeyne om dese sake(n)
33326 <D>at portael an die nort side
33327 <A>l o(m)me dien tempel tien tide
33328 <D>at was al o(m)me die moort
33329 <N>v hoort =.J.= deel van der poort
33330 <D>[aer] was die hongh[er] so groot
33331 <N>oyt man hoorde des ghenoot
33332 <O>m spise vochte(n) si menige(n) wijch
33333 <D>aer o(m)me was alden crijch
33334 <J>a die dieue ontrecten mede
33335 <D>ie dode liede van der stede
33336 <E>n(de) ondersochtense om eten
33337 <R>ieme scone wildijt weten
33338 <A>ten si d[aer] si tlijf mede hilden
33339 <E>n(de) toude leder van den scilden
33340 <J>a wat sal nv des meer
33341 <H>oort hier jamer en(de) groot zeer
33342 <E>en wijf van ouer die jordane
33343 <D>ie wilen rijc was ic wane
33344 <M>aria heet si bi namen
33345 <D>oe die and[er] lude in ih[e]r[usa]l[e]m quame(n)
33346 <Q>uam sire in en(de) w[ar]t beseten
33347 <M>itten andren wildijt weten
33348 <W>at si mit hare hadde brocht
33349 <V>an ouer twater d[aer] of w[ar]t si besocht
33350 <V>an den rouers en(de) ghenomen
33351 <D>aer toe sach sii alle dage come(n)
33352 <D>ie rouers die haer name(n) teten
33353 <A>ls sire yet hadde(n) v[er]gheten
33354 <D>ie vrouwe dat zware v[er]droech
33355 <E>n(de) vloecte die dieue genoech
33356 <O>m dat si gherne hadde(n) v[er]dient
33357 <D>at enich viant ofte vrient
33358 <H>are dat lijf hadde ghenome(n)
33359 <M>aer daer toe conste si niet come(n)
33360 <M>[aer] dat ment haer nam so rene
33361 <D>at @hat@ hare en bleef groot no clene
33362 <E>ntie hongh[er] ghinc h[aer] an sere
33363 <D>[aer] toe v[er]woede gramscap mere
33364 <D>es wart si van fellen moede
33365 <E>n(de) van brekenisse van goede
&168vb&
33366 <E>n(de) w[ar]t ieghen hare nature gram
33367 <H>aer sughende kint dat si nam
33368 <V>[er]doemt kint sp%ra%c si na desen
33369 <J>amerlike salt mitti wesen
33370 <T>e wies behoef sal ic di voede(n)
33371 <T>en romeyne(n) wiltuut vroeden
33372 <D>u warts arme behouts duut tlijf
33373 <M>[aer] die ongher arme keytijf
33374 <S>al di v[er]teren eer dit ghesciet
33375 <N>ochtan is dit mordadighe diet
33376 <A>rgher dan zijn dese twe
33377 <W>es mijn spise vort an me
33378 <D>ie dieue sellen w[er]den erre
33379 <M>en sal dese fauele tellen v[er]re
33380 <W>ant dit is ghebreit allene
33381 <O>nder der joden plage gemene
33382 <D>it sp%ra%c si en(de) sloech haer kint doot
33383 <S>om briet si en(de) soot
33384 <T>ander decte si en(de) helt
33385 <D>oe quame(n) die rouers mit gewelt
33386 <E>n(de) hebben ghent v[er]roeke(n) saen
33387 <E>n(de) spraken si soudense doot slaen
33388 <T>en waer dat si hem spise gaue
33389 <S>i seide =.J.= goet deel daer aue
33390 <H>ebic ghehoude(n) tuwe(n) behoef
33391 <M>ittien si den decsel op hoef
33392 <E>n(de) toghede hem haers kints relief
33393 <D>[aer] en was ghee so coene(n) dief
33394 <H>em en eysde daer hijt sach toe
33395 <D>oe seide dat wijf hoe waendi hoe
33396 <D>its mijn kint wildijt weten
33397 <J>c hebber luttel of gheten
33398 <J>c wil dat ghijs seker sijt
33399 <D>at gheen wijf in ghere tijt
33400 <O>ntfarmigher is dan die moeder
33401 <O>uer haer kint des sijt vroeder
33402 <O>ntsegdijt wan icker of hebbe gete(n)
33403 <S>o houter of dattu is ghespleten
33404 <A_2>l beuende ghinghen die dieue dane
33405 <E>n(de) cume lieten si als ic wane
33406 <D>er moeder allene hebbe(n) dat
33407 <H>ier of wart vol al die stat
33408 <O>nder there quam oec die mare
33409 <S>ulc waende dat boerde ware
33410 <S>ulc ontfermes en(de) sulc mede
33411 <H>ater om(m)e alle die stede
33412 <T>ytus claghet onsen here
33413 <E>n(de) toghede dat hi hem ere
33414 <P>aeys boet en(de) vergheue(n) woude
33415 <A>lle misdaet van hare(n) scoude
&169ra&
33416 <M>[aer] si coren strijt voer vrede
33417 <E>n(de) hongh[er] voer weelde mede
33418 <E>n(de) om dat si thare(n) scanden
33419 <O>ntstaken den tempel m{et} hare(n) hande
33420 <W>aren si waert van sulker spisen
33421 <M>aer hi sout wreke(n) in sulk[er] wisen
33422 <D>at hi tlant soude destrueren
33423 <E>ntie port also v[er]teren
33424 <D>at nem(m)erm[er]e man sage die stede
33425 <D>aer twijf also haer kint v[er]dede
33426 <A>l«dus» maecte hi sijn ghelach
33427 <J>n den oost op den =.xviij den.= dach
33428 <S>o wart voldraghen die dracht
33429 <W>est an den tempel m{et} grot[er] cracht
33430 <D>[aer] brocht me(n) doe den starke(n) ram
33431 =.vij.= daghe staken si den ram
33432 <D>at si wonnen niet =.J.= haer
33433 <S>o goet wast ghewerc daer
33434 <D>ie nort port ondergroeue(n) si scone
33435 <D>aer of quam hem ghene vrome
33436 <E>n diede niet dat sire an daden
33437 <S>o dat si worden beraden
33438 <D>at si ledren toe droeghen
33439 <M>aer die joden v[er]sloeghen
33440 <D>er romeyne so vele
33441 <D>at hem ghinc al vten spele
33442 <H>ier om was tytus tongemake
33443 <E>n(de) heet dat me(n) die porte onstake
33444 <D>oe quame(n) die =.ij.= felste geuloen
33445 <D>ie onder hem hadde symoen
33446 <T>ot tytus om ghenaden
33447 <H>i was des herde wel berade(n)
33448 <D>at hise wilde doen ontliuen
33449 <M>aer hine wil niet minnedich bliue(n)
33450 <W>ant si mordadich waren
33451 <D>ie ridd[er]s droghen vier sond[er] spare(n)
33452 <E>n(de) ghinghen die porte onsteken
33453 <D>ie joden constent n{iet} ghewreken
33454 <T>siluer smout te hant d[aer] jegen
33455 <D>[aer] die dore mede was besleghen
33456 <E>n(de) thout onstac alte hant
33457 <A>ls die joden saghe(n) den brant
33458 <O>ntsanc hem herte en(de) moet
33459 <W>ant gheen helpe d[aer] ieghe(n) stoet
33460 <N>ochtan droeuen si om niet
33461 <S>o vele datter =.j.= toe riet
33462 <D>at mens behouden soude doch
33463 <T>selue datter stonde noch
33464 <D>aghes en(de) nachts wies
33465 <D>ie starke brant sijt sek[er] dies
&169rb&
33466 <T_2><E>n naesten daghe tytus geboot
33467 <D>at men vte den brant groot
33468 <E>n(de) wech maken den here
33469 <E>n(de) nam raet na sinen ghere
33470 <M>itten vorsten van sinen rade
33471 <W>at hi best mitten tempel dade
33472 <S>ulc seide hi w[aer] best gebroken
33473 <D>ie joden souden weder stoken
33474 <N>vwe orloghe liet men staen
33475 <W>ant al waren si gheuaen
33476 <S>i souden om lanc alle keren
33477 <D>aer ten tempel mit eren
33478 <H>et scheen best wesen =.j.= casteel
33479 <D>{us} waert best geuelt al gheheel
33480 <T>ytus antworde sulc werc
33481 <S>o scone so diere so starc
33482 <D>at en brake hi nemmerm[er]e
33483 <H>et ware den roemsche(n) rike groot ere
33484 <D>atter sulc werc in stonde
33485 <M>aer maect die strate in corter stonde
33486 <D>ie joden van vare en(de) van onwille
33487 <L>ietense maken en(de) laghen stille
33488 <S>anderdaghes quame(n) si vut gelope(n)
33489 <T>er porten die stont open
33490 <E>n(de) hebben die romeyne bestaen
33491 <D>ie si wel bitterlike ane vaen
33492 <D>it v[er]sach saen daer na
33493 <T>ytus van anthonia
33494 <E>n(de) quam mit =.J.= scare te(n) stride
33495 <D>oe weken die joden ouer side
33496 <J>n dinderste porte doer den noot
33497 <D>er joden bleuen vele daer doot
33498 <E>n(de) tytus keerde in anthonia
33499 <H>i sette sanderdaghes d[aer]na
33500 <D>en tempel al o(m)me
33501 <M>it alden here tere so(m)me
33502 <M>aer die sentencie van onsen h[er]e
33503 <H>adde v[er]doemt den tempel so sere
33504 <E>n(de) v[er]bernt van viere
33505 <A>ls ghi sult v[er]neme(n) sciere
33506 <S_2><O> verre quamt als ict v[er]sach
33507 <J>n den oost op den =.xi=ste(n). dach
33508 <D>at was die dach daer te voren
33509 <V>an nabugodonosor als wijt horen
33510 <V>[er]bernt was die tempel mede
33511 <D>ie salomoen eerst maken dede
____