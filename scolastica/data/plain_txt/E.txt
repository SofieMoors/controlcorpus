
E_sample1_0591 Tier stont en̄ ter seluer vren
E_sample1_0592 So was van allen creaturen
E_sample1_0593 Dat vʼstaet van allen beesten
E_sample1_0594 Tserpent lustichst in dʼ ieesten
E_sample1_0595 En̄ ooc harde scalc van zinne
E_sample1_0596 Want die duuel wasser inne
E_sample1_0597 Bedi dat lucifer die scone
E_sample1_0598 Gheworpen was van den trone
E_sample1_0599 So hadde hijs nijt in alre wijs
E_sample1_0600 Dat adaem was int paradijs
E_sample1_0601 En̄ pensde hoe hine dʼ vut dade stekē
E_sample1_0602 Dadi hem tghebod gods breken
E_sample1_0603 So moeste hiere vut pensdi dan
E_sample1_0604 Mʼ dat hi meer ontsach dē man
E_sample1_0605 So ghinc hi eerst totē wiue
E_sample1_0606 Om dat soe crankʼ was van liue
E_sample1_0607 Metten serpente heiftijt bestaen
E_sample1_0608 Want het plach doe sondʼ waen
E_sample1_0609 Vp en̄ nedʼ rechte te gane
E_sample1_0610 Recht na des menschen gedane
E_sample1_0611 Beda scrijft die goede clerc diere
E_sample1_0612 Het was eens serpents maniere



E_sample1_0613 Gheansicht als ene Joncvrouwe
E_sample1_0614 Vte hem sprac die onghetrouwe
E_sample1_0615 Als hi noch doet wildijt weten
E_sample1_0616 Vte dien die hi heuet beseten
E_sample1_0617 En̄ seide te hare dit gebod
E_sample1_0618 Waer ōme so gaeft di god
E_sample1_0619 Dat ghi van dē houte ghemeene
E_sample1_0620 Nutten sout sondʼ van enē allene
E_sample1_0621 Dit uragedi na hare andworde
E_sample1_0622 So visierdi dese worde
E_sample1_0623 Soe sprac omdat wi bi auenturē
E_sample1_0624 Die doot niet ne soudē bezurē
E_sample1_0625 En̄ alsoe bi auenturen seide
E_sample1_0626 Marcte hi wel hare cranchede
E_sample1_0627 En̄ dat soe niet vaste gelouede
E_sample1_0628 Hi sprac vut des serpents houede
E_sample1_0629 Neen ghine blijfter niet ōme doot
E_sample1_0630 Mʼ hi weet wel die here groot
E_sample1_0631 Welken tijt ghiere of hebt geeten
E_sample1_0632 So suldi wel geuroeden en̄ weten
E_sample1_0633 Die vroescap als of ghi god wʼt
E_sample1_0634 Yeue die hare vʼhouaert
E_sample1_0635 Want soe gode waende geliken
E_sample1_0636 Soe sach den sconē boom bliken
E_sample1_0637 En̄ die vrucht dʼ an zoete en̄ sochte
E_sample1_0638 Soe at dat soe sident becochte
E_sample1_0639 En̄ bootse adame haren man
E_sample1_0640 Die doe merken began
E_sample1_0641 Dat soe te hant niene bleef doot
E_sample1_0642 Nochtan wisti wel al bloot
E_sample1_0643 Dat quaet dʼ of soude comen
E_sample1_0644 Dits bescreuen van hē somē
E_sample1_0645 En̄ watter of soude geschien
E_sample1_0646 Hare ogen ontdaden mettien
E_sample1_0647 Niet dat si blent haddē gewesen
E_sample1_0648 Mʼ hare lust vʼroerde mettesen
E_sample1_0649 Jn des menschē naturlike lede
E_sample1_0650 Dat soe te voren niene dede
E_sample1_0651 En̄ begonstē hem bede scamē
E_sample1_0652 Van harre naecter mesquamē
E_sample1_0652a hoe god tote adame quā in dē ꝑadise
E_sample1_0653 Doe namē si met ghemenē rade
E_sample1_0654 Bede gader fighe blade
E_sample1_0656 En̄ decten hare scamelhede
E_sample1_0655 Al ōme en̄ ōme hare lede
E_sample1_0657 Daer si saten onder die rise
E_sample1_0658 Horden si in den paradise



E_sample1_0659 Gode wandelen die daer quam
E_sample1_0660 Hi seide waer bestu adam
E_sample1_0661 Here sprac hi als hijt hadde vʼstaen
E_sample1_0662 Dine stemme vʼuaerde mi zaen
E_sample1_0663 En̄ hebbe mi gedect dor das
E_sample1_0664 Om dat ic al naect was
E_sample1_0665 God sprac wie heuet di gewijst
E_sample1_0666 Daer du di dus an heues gespijst
E_sample1_0667 Met dat ic di vʼboot
E_sample1_0668 Adam sprac doe dulheit grᵒt
E_sample1_0669 Als of hi gode sine mesdaet
E_sample1_0670 Al wilde tyen en̄ sijn quaet
E_sample1_0671 Twijf dattu gaues mi
E_sample1_0672 At eerst en̄ ic at mede bedi
E_sample1_0673 Als of hi meende het ware bleuē
E_sample1_0674 Ne hadstuse mi niet ghegeuen
E_sample1_0675 Doe sprac hi te hare diese at
E_sample1_0676 Waer ōme so daetstu dat
E_sample1_0677 Doe sloucht yeue up den serpente
E_sample1_0678 Mʼ van dien parlemente
E_sample1_0679 Drouch hare meninghe van dʼ tale
E_sample1_0680 Onsen here te tyene al te male
E_sample1_0681 Dat adaem van der reinre aerde
E_sample1_0682 Ghemaect was met grotʼ waerde
E_sample1_0683 Die nie smette hadde ontfaen
E_sample1_0684 En̄ ooc noit ne wort ondaen
E_sample1_0685 No met plouge no met spaden
E_sample1_0686 No besmet met ghenē daden
E_sample1_0687 Betekent die reine marie
E_sample1_0688 Die sondʼ enege dorꝑnie
E_sample1_0689 Mʼ ombesmet van haren liue

Line_number 0690 is missing

Line_number 0691 is missing

Line_number 0692 is missing
E_sample1_0693 Gheliker wijs dat ooc adam
E_sample1_0694 Ten sesten daghe van dʼ aerdē quam
E_sample1_0695 Also was ihʼs onse troost vʼcoren
E_sample1_0696 Jn dʼ sester ewen geboren
E_sample1_0696a hoe god den serpente gaf .iij. vlouke .xix
E_sample1_0697 Den serpente uraghedi niet
E_sample1_0698 Buten sinē rade eist ghesciet
E_sample1_0699 Want bi sviants rade quaemt al
E_sample1_0700 Doe vlouctijt als ic scriuē sal
E_sample1_0702 .iij. vlouke die ic wille seggen dan
E_sample1_0701 Want hijs an tserpent began
E_sample1_0703 Om dat driesins mesdede
E_sample1_0704 Talre eerst in die nidichede
E_sample1_0705 Ter andʼwaerf ōme dat looch
E_sample1_0706 En̄ derde wʼf om dat bedrooch



E_sample1_0707 Den man waest vʼmaledijt
E_sample1_0708 Het hadde om smenscē hoocheit nijt
E_sample1_0709 Bedi seide god aldus zaen
E_sample1_0710 Vp dine berste saltu gaen
E_sample1_0711 Van loghenē slouch hijt in dē mont
E_sample1_0712 En̄ sprac du sult talre stont
E_sample1_0713 Die aerde eten in dijn leuē
E_sample1_0714 Tluut dat hē was ghegeuē
E_sample1_0715 Nam hē god al daer ter stede
E_sample1_0716 En̄ gaf dē monde venijn mede
E_sample1_0717 Van hoonne hadt .i. godsat
E_sample1_0718 Jc sal sprac god daer ter stat
E_sample1_0719 Viantscap setten sondʼ blijf
E_sample1_0720 Tusscen di en̄ dat wijf
E_sample1_0721 Soe saldi vp dijn houet tredē
E_sample1_0722 En̄ du sult ooc tallen steden
E_sample1_0723 Hare en̄ hare geslachten laghen
E_sample1_0724 Dese woorde mach mē draghen
E_sample1_0725 Toter moedʼ gods marien
E_sample1_0726 Die den duuel en̄ sine ꝑtien
E_sample1_0727 Altoos dwinct en̄ iaghet
E_sample1_0728 Al eist dat hi die hare laghet
E_sample1_0728a hoe god adame en̄ yeuen vloucte .xx.
E_sample1_0729 Recht alse die man doot en̄ pine
E_sample1_0730 Ontfaet van des serpents venine
E_sample1_0731 Also mach smenschē nuchtʼ spu
E_sample1_0732 Dat serpent doden seggic v
E_sample1_0733 Omdat si beede naect waren
E_sample1_0734 So vliet noch tserpent te waren
E_sample1_0735 Den naecten ware hi ghecleet
E_sample1_0736 So soutene veninen ghereet
E_sample1_0737 Jn .ij. manierē mesdede twijf
E_sample1_0738 Soe was houaerdich in haer lijf
E_sample1_0739 Bedi settetse onse here god
E_sample1_0740 Onderdaen te sine smans gebod
E_sample1_0741 Omdat soe at vʼbodene spise
E_sample1_0742 So becochte soet in sulkʼ wise
E_sample1_0743 Dat soe met rouwē skins geneist
E_sample1_0744 Om dē appel daer mē of leist
E_sample1_0745 Omdat adaem in siere wise
E_sample1_0746 Allene mesdede an die spise
E_sample1_0747 Dies gheneert hē met aerbeide
E_sample1_0748 Die man in bussche en̄ in heide
E_sample1_0749 Die aerde was gheulouct genouch
E_sample1_0750 Omdat soe die vrucht drouch
E_sample1_0751 Dies draghet soe in onsen toorne
E_sample1_0752 Distelen en̄ scarpe doorne



E_sample1_0753 Ooc maecte god yeuen en̄ adame
E_sample1_0754 Om te deckene hare scame
E_sample1_0755 Twee rocke van beesten vellen
E_sample1_0756 Dat meende hiere mede als wi spellē
E_sample1_0757 Dit decsel es van doden dieren
E_sample1_0758 En̄ steruelijc bestu van manierē
E_sample1_0759 Doe sprac hi nv es adaem ghemaect
E_sample1_0760 Als .i. man wijs en̄ wel geraect
E_sample1_0761 Dit was gelijc als .i. spot
E_sample1_0762 Om dat hi wilde wesen god
E_sample1_0763 En̄ hi vrayelike ooc weet
E_sample1_0764 Goet en̄ quaet dat ondersceet
E_sample1_0765 Nv steict menne vut dē paradise
E_sample1_0766 Daer hi niene ete der spise
E_sample1_0767 Die es an dat lignū vite
E_sample1_0768 En̄ hi dan leue emmermee
E_sample1_0769 En̄ dat ne dar v wondrē niet
E_sample1_0770 Dat dit van den houte ghesciet
E_sample1_0771 Want sulc eylant es ondʼ dē dach
E_sample1_0772 Daer geē mensche steruē mach
E_sample1_0773 Jnt lant van cheres wast seggic v
E_sample1_0774 Een dinc an bomē en̄ es al ru
E_sample1_0775 Daer mē mede langhet tlijf
E_sample1_0776 En̄ alexander sondʼ blijf
E_sample1_0777 Die screef tote aristotiles
E_sample1_0778 Datter zonnē bome volc es
E_sample1_0779 Die lange leuen vtermaten
E_sample1_0780 Om dat si van dʼ vrucht aten
E_sample1_0780a hoese god vten paradyse stac .xxi.
E_sample1_0781 God stakene vten paradyse
E_sample1_0782 Om dat hi soude na dorꝑs wise
E_sample1_0783 Die aerde oeffenē daer hi te voren
E_sample1_0784 Of was ghemaect nv suldi horen
E_sample1_0785 Van wat lande hi gemaect was
E_sample1_0786 Van vten lande van damas
E_sample1_0787 Daer in was hi en̄ sijn wijf
E_sample1_0788 Bede begrauen na haer lijf
E_sample1_0789 Jn spelunta duplici
E_sample1_0790 Aldus noomt die byble mi
E_sample1_0791 Jn dien acker slouch als .i. fel
E_sample1_0792 Caym sinē broeder abel
E_sample1_0793 Vor tparadijs sette onse here
E_sample1_0794 Cherubinne die den duuel kere
E_sample1_0795 Dat hiere nēmermee vort
E_sample1_0796 Jn quame vʼstaet en̄ hort
E_sample1_0797 Dat vier dē man den wech benam
E_sample1_0798 Datter nēmermee geen in quam



E_sample1_0799 Dat zwʼt es kerende ghenant
E_sample1_0800 Want hens el niet dan .i. brant
E_sample1_0801 Een vierin muur dʼ ōme gheet
E_sample1_0802 Bedi eist dat ment kerende heet
E_sample1_0803 Dat god dan wel doen mochte
E_sample1_0804 Alst hem best goet dochte
E_sample1_0805 Het was .i. stic wech al te samen
E_sample1_0806 Doere enoch en̄ helyas in quamē
E_sample1_0807 Mʼ dat bloet dat sident liep
E_sample1_0808 Vut ons heren wonden diep
E_sample1_0809 Jn siere passien deit al vut
E_sample1_0810 Dus es daer meneghe zalege bruut
E_sample1_0811 Van sinē thaluē sident in comen
E_sample1_0812 Die haren loon heuet ghenomē


E_sample2_7303 Doe sanger die rechtre was doot
E_sample2_7304 Daden si dien van ysrʼl anxt groot
E_sample2_7305 Want god lietse dwingen dan
E_sample2_7306 Jabin den cō van chanaan
E_sample2_7307 Die in azor doe cō was
E_sample2_7308 Sijn marscalc was cysaras
E_sample2_7309 Dese hadde die van ysrʼl .xx. iaer
E_sample2_7310 Jn sinē bedwange harde zwaer
E_sample2_7311 En̄ si riepē vp gode met zinne
E_sample2_7312 Tien tiden was .i. ꝓphetinne
E_sample2_7313 Die delbora hiet en̄ woende in effraym
E_sample2_7314 Soe riep barach vā neptalim
E_sample2_7315 Haren man en̄ seide te hem god
E_sample2_7316 Die gebiet di dit gebod



E_sample2_7317 Leet te monthabor dijn here
E_sample2_7318 En̄ nem met di om te doene were
E_sample2_7319 .xx.m starker man
E_sample2_7320 Van neptalim van zabulō en̄ vā dan
E_sample2_7321 God sal di gheuen zekerleke
E_sample2_7322 Daer bi dat fyson loopt die beke
E_sample2_7323 Jn dine hant dē marscalc cysaras
E_sample2_7324 Barach sprac inne doe niet das
E_sample2_7325 Dune wilt selue met mi varen
E_sample2_7326 Jc wilt doen sprac delbora te warē
E_sample2_7327 Mʼ .i. wijf sal hebben die ere
E_sample2_7328 Cysaras quam te hant mere
E_sample2_7329 Dat there ware in porre
E_sample2_7330 Ten berghe wʼt van thaborre
E_sample2_7331 Hi vʼsaemde wel haesteleke
E_sample2_7332 Tote fyson vp die beke
E_sample2_7333 .ccc.m gewapender man
E_sample2_7334 En̄ .x.m rudders nochtan
E_sample2_7335 En̄ .ix.c waghene die sniden
E_sample2_7336 Met zekelen scaerp an bedē ziden
E_sample2_7337 En̄ andre waghene wiē soos wondʼt
E_sample2_7338 Waren daer wel .xxi. hondert
E_sample2_7339 Delbora seide tote barach
E_sample2_7340 Ganc wech henē vp desen dach
E_sample2_7341 Dʼ benedē god sal di gheuē cysaras
E_sample2_7342 Hi daelde en̄ al dat met hē was
E_sample2_7343 Delbora soe stont en̄ bat
E_sample2_7344 Vp den berch in ene stat
E_sample2_7345 En̄ god gaf cysarase .i. vaer
E_sample2_7346 En̄ den sinē die met hē warē daer
E_sample2_7347 Wint hagel en̄ reghen
E_sample2_7348 En̄ blexeme waren hem iegen
E_sample2_7349 So dat die slingherē en̄ die boghē
E_sample2_7350 Hem clene no groot ne doghen
E_sample2_7351 Sulc vielē van dē waghenē up daerde
E_sample2_7352 Sulke wordē vʼterden ondʼ die ꝑde
E_sample2_7353 Al dat here dede hem tʼ vlucht
E_sample2_7354 Cysaras was in grotʼ ducht
E_sample2_7355 En̄ vlo dʼ woende abuer cyneus
E_sample2_7356 En̄ sijn wijf die was thuus
E_sample2_7357 Abuer was comē van ietro
E_sample2_7358 En̄ was daer wonende also
E_sample2_7359 Ondʼ dat volc van ysrʼl
E_sample2_7360 Abuers wijf hiet Jahel
E_sample2_7361 Hi hadde vrede met Jabin
E_sample2_7362 Cysaras hi vlo daer in
E_sample2_7363 En̄ bad dat mēne deckē soude



E_sample2_7364 Ooc seidi dat hi drinken woude
E_sample2_7365 En̄ soe gaf drinken haren gaste
E_sample2_7366 Melc: en̄ als hi sliep so vaste
E_sample2_7367 Dor slouch soe hem thouet daer
E_sample2_7368 En̄ nagheldene iegen derde dats waer
E_sample2_7369 Met .i. yserinen naghele
E_sample2_7370 Jahel betekent die behagele
E_sample2_7371 Die scone maghet marie
E_sample2_7372 Cysaras en̄ sine partie
E_sample2_7373 Bediet lucifer ende sine scare
E_sample2_7374 Die vʼwonnen sijn bi hare
E_sample2_7375 Die nagel die bediet mede
E_sample2_7376 Den slotel harre zuuerhede
E_sample2_7377 Daer soe den duuel mede vʼwan
E_sample2_7378 Die melc die Jahel gaf den man
E_sample2_7379 Dat es ihʼs menschelijchede
E_sample2_7380 Die lucifʼre bedrooch mede
E_sample2_7381 Die hamer daer soe mede slouch
E_sample2_7382 Ghelijct der crucen ghenouch
E_sample2_7383 Bi marien zuuerhede
E_sample2_7384 En̄ bi ihʼs menschelijchede
E_sample2_7385 En̄ bi den cruce es openbare
E_sample2_7386 Ghesconfiert der duuele scare
E_sample2_7386a van barach en̄ van delbora .vi.
E_sample2_7387 DAer na so quā barach
E_sample2_7388 En̄ iahel toghedem waer hi lach
E_sample2_7389 Cysaras doot: en̄ hi liep daer
E_sample2_7390 Te delbora en̄ seide doe haer
E_sample2_7391 J. wijf sal hebben den zeghe
E_sample2_7392 Barach leedde tvolc en weghe
E_sample2_7393 Jegen Jabin. en̄ vor dat here grᵒt
E_sample2_7394 Vant hi cysarase daer te doot
E_sample2_7395 En̄ azor sine houet stede
E_sample2_7396 Velledi al te gader mede
E_sample2_7397 Barach en̄ delbora
E_sample2_7398 Songhen en̄ loueden gode dʼ na
E_sample2_7399 Om dat hi tvolc van ysrʼl
E_sample2_7400 Dicken vʼtrooste wel
E_sample2_7401 Doe waren si dʼ naer
E_sample2_7402 Sondʼ vechten .xl. iaer
E_sample2_7403 Apollo was in delboraes tiden
E_sample2_7404 Dien die heydine lange siden
E_sample2_7405 Anebeedden in menich lant
E_sample2_7406 Hi was deerste die harpen vant
E_sample2_7407 En̄ die eerst visierde physike
E_sample2_7408 Dat .i. wijsheit es rike
E_sample2_7409 Esculapius sijn zone



E_sample2_7410 Met ere blexemē was die ghone
E_sample2_7411 Vʼbrant en̄ sine bouke mede
E_sample2_7412 Dꝰ bleef die behendichede
E_sample2_7413 Verloren wel .C. iaer
E_sample2_7414 Tote datse ypocras vant dʼ naer
E_sample2_7415 Tien tiden maecte ylus som
E_sample2_7416 Van troyen den troylom
E_sample2_7417 En̄ tien tiden slouch doot ꝑcheus
E_sample2_7418 Den coninc acrisius
E_sample2_7419 En̄ tconincrike maecti mede
E_sample2_7420 Tote nich in die oude stede
E_sample2_7421 Dat te voren in argos was
E_sample2_7422 Also alsict bescreuen las
E_sample2_7422a hoe die van ysrʼl iegē gode misdadē .vii
E_sample2_7423 Ander waeruē mesdede sere
E_sample2_7424 Tvolc van ysrʼl iegē onsē here
E_sample2_7425 So dat hise liet dwingē dan
E_sample2_7426 Den lieden van madyan
E_sample2_7427 En̄ dien van amalech dats waer
E_sample2_7428 Diese dwongē .vij. iaer
E_sample2_7429 En̄ alle iaer vʼheerdē si dat corē
E_sample2_7430 En̄ hare beesten als wijt horen
E_sample2_7431 An gode riepen si ghenaden
E_sample2_7432 Diese zaen heuet beraden
E_sample2_7433 Met .i. ꝓphete als wi vʼstaen
E_sample2_7434 Die hem seide wat god gedaen
E_sample2_7435 Hadde dor hem en̄ men liet
E_sample2_7436 Mar sine wilden horen niet
E_sample2_7437 Dingel van hemelrike
E_sample2_7438 Quam tenē man die was rike
E_sample2_7439 Die enē zone hadde hiet godeoen
E_sample2_7440 Hi darsch coren om dit doen
E_sample2_7441 Dat hire ter noot bi leuē soude
E_sample2_7442 Dingel seide die gods houde
E_sample2_7443 Si met di starxt meneghʼ manne
E_sample2_7444 Gedeoen andworde hem danne
E_sample2_7445 Of god met ons ware wel
E_sample2_7446 Twi ware ons tongheual so fel
E_sample2_7447 Dingel seide ic hete di nv vare
E_sample2_7448 En̄ beloue di vor ware
E_sample2_7449 Dattu dat volc van madyan
E_sample2_7450 Dodē sult nv hout di daer an
E_sample2_7451 Gedeon hiltene ouer enē man
E_sample2_7452 En̄ seide te hē sceit niet vā mi dā
E_sample2_7453 Eer ic wedʼ hier tote di come
E_sample2_7454 .J. hoenkijn so heifti genomē
E_sample2_7455 Dat hi zoot en̄ brochtʼ mede broot



E_sample2_7456 Den inghel hi die spise boot
E_sample2_7457 En̄ die ingel hiet hem ouʼ een
E_sample2_7458 Dat hise leide vp .i. steen
E_sample2_7459 En̄ dat sop dʼ vte ghieten soude
E_sample2_7460 En̄ die ingel na gods gewoude
E_sample2_7461 Hadde .i. roede die was vā mans wise
E_sample2_7462 En̄ die stac hi an die spise
E_sample2_7463 Dʼ vier vut quam vp den stene
E_sample2_7464 Die de spise vʼteerde groot en̄ clene
E_sample2_7465 En̄ die ingel voer wech mettʼ vaert
E_sample2_7466 Gedeoen wʼt zere vʼuaert
E_sample2_7467 En̄ riep wat sal mijns geschien
E_sample2_7468 Dat ic den ingel hebbe gesien
E_sample2_7469 Onse here seide vʼuare di niet
E_sample2_7470 Nachts geboot hi hem en̄ hiet
E_sample2_7471 Dat hi brake dat outaer
E_sample2_7472 Dat sijn vader maecte daer
E_sample2_7473 Jn baals ere des afgods
E_sample2_7474 Gedeon ontsach gods gebods
E_sample2_7475 En̄ dede dat hem god gebood
E_sample2_7476 Sdaghes wordē geware al bloot
E_sample2_7477 Die lieden daer van dʼ stat
E_sample2_7478 Die te Joas seiden dat
E_sample2_7479 Dat hi vort bringhe sinē zone
E_sample2_7480 Die de mort dede en̄ den gone
E_sample2_7481 Laet stenē: hi sprac wildi dan al
E_sample2_7482 Dit: so wreke hem zeluē baal
E_sample2_7482a Hoe gedeon porrede met dien van ysrʼl .viij.

Line_number 7483 is missing

Line_number 7484 is missing

Line_number 7485 is missing

Line_number 7486 is missing
E_sample2_7487 DJe helege geest quam in gedeon
E_sample2_7488 Hi onboot tvolc van zabulon
E_sample2_7489 Van manasse en̄ van neptalim
E_sample2_7490 En̄ van azer die alle quamē te him
E_sample2_7491 Met .xx.m volx in dien daghen
E_sample2_7492 Selue quam hi vp .i. waghen
E_sample2_7493 En̄ eesschede van gode onsen here
E_sample2_7494 .J. teken dor sijns selues ere
E_sample2_7495 Een vlies leidi vp die aerde
E_sample2_7496 En̄ bad gode dor sine waerde
E_sample2_7497 Dat dau quame in dat vlies
E_sample2_7498 En̄ die aerde niet hadde dies
E_sample2_7499 Dit dede god dor sine bede
E_sample2_7500 Ten naestē dage so dede hi mede
E_sample2_7501 Des daus dʼ vut .i. vulle scelle
E_sample2_7502 Echt so bad die degen snelle
E_sample2_7503 Sandʼ dages dat die vacht
E_sample2_7504 Droghe bleue bi dʼ gods cracht
E_sample2_7505 En̄ die aerde bedauwē soude



E_sample2_7506 So mochten si vechtē als die boude
E_sample2_7507 Dit dede god dor hē openbare
E_sample2_7508 Dat hi des zeghen zeker ware
E_sample2_7509 Dat vlies dat sochte es en̄ wit
E_sample2_7510 Bediet die lechame ombesmit
E_sample2_7511 Vandʼ reinre maghet marien
E_sample2_7512 Die alle tongen benedien
E_sample2_7513 Die dau die valt van hemelrike
E_sample2_7514 Vp die aerde hemelike
E_sample2_7515 Bediet ihʼs sijt zeker dies
E_sample2_7516 Die hemelike in dat vlies
E_sample2_7517 Jn marien menschelike quam
E_sample2_7518 Die hare gaf en̄ niene nam
E_sample2_7519 Meer zuuerheden dan soe eer
E_sample2_7520 Hadde en̄ helichetse ēmermeer


E_sample3_17443z Van den cō olofernes .xxi.
E_sample3_17444 IVdiths ieeste gaet hier an
E_sample3_17445 van liue wijf vā hertē man
E_sample3_17446 Vʼstaet wel na chyrus doot
E_sample3_17447 Wort .i. arfaxat here groot



E_sample3_17448 En̄ veste gathamus die stede
E_sample3_17449 Die staet int lant van mede
E_sample3_17450 Om dat hi wilde moghendelike
E_sample3_17451 Van meden winnē tconincrike
E_sample3_17452 Nabugodonosor cambyses
E_sample3_17453 Chyrus zone vʼdiende des
E_sample3_17454 Dat hem die vader eer hi doot
E_sample3_17455 Bleef: gaf nyniue die stede groot
E_sample3_17456 En̄ van assyrien dat lant
E_sample3_17457 .xij. iaer dats wel becant
E_sample3_17458 Drouch hi crone vor chyrus doot
E_sample3_17459 Die arfaxat gaf zwaren wedʼstoot
E_sample3_17460 Want hine doot slouch en̄ wan tlant
E_sample3_17461 En̄ doe hadde hi in sijn hant
E_sample3_17462 Bede parchen en̄ meden
E_sample3_17463 En̄ al svader moghentheden
E_sample3_17464 Doe vʼhief hi hem daer na
E_sample3_17465 En̄ sende in scilicia
E_sample3_17466 En̄ alle die lande omtrent hem
E_sample3_17467 Toter stat van iherusalem
E_sample3_17468 En̄ eeschte chens en̄ gauel mede
E_sample3_17469 Meer dan sijn vader nie gedede
E_sample3_17470 En̄ si ontseiden hem alt gauel
E_sample3_17471 Doe nā hi sinen conincstauel
E_sample3_17472 Olofernes en̄ geboot
E_sample3_17473 Dat hi name sijn here groot
E_sample3_17474 En̄ hi niemen ne vʼmede
E_sample3_17475 No lant no burch no ghene stede
E_sample3_17476 Hi voer vte met meneghē man
E_sample3_17477 En̄ storde tland van madyan
E_sample3_17478 En̄ mede tlant van cysilia
E_sample3_17479 En̄ dʼtoe mesopotania
E_sample3_17480 Die princē baden ghenaden
E_sample3_17481 Mʼ hine nam vp burgh no staden
E_sample3_17482 Mar velletse alle ter neder
E_sample3_17483 Die afgode vort en̄ weder
E_sample3_17484 Brac hi te sticken clene en̄ groot
E_sample3_17485 Ō dat hem cambyses geboot
E_sample3_17486 Want hi wilde wesen god
E_sample3_17487 Alsi vʼnamen dat zware gebod
E_sample3_17488 Die jueden van iherusalem
E_sample3_17489 Waren si zere vʼuaert van hem
E_sample3_17492 Si vesten die weghe alle zere
E_sample3_17493 En̄ baden vaste an onsen here
E_sample3_17490 Dat si hem ne ghene scade
E_sample3_17491 No den tempel ons here daden
E_sample3_17494 Doe vʼnamt olofernes wel



E_sample3_17495 Dat die kindere van ysrʼl
E_sample3_17496 Die weghe sloten hare entare
E_sample3_17497 En̄ uragede wat volke dat ware
E_sample3_17498 Doe sprac .i. prince dʼ amonitē
E_sample3_17499 Achior die van ouden viten
E_sample3_17500 Wel bekende hoe dat volc quam
E_sample3_17501 Van dē goeden abraham
E_sample3_17502 En̄ hoe si dor die rode zee ginghē
E_sample3_17503 En̄ god niene wilde gehingen
E_sample3_17504 Dat hē yemē mochte scaden
E_sample3_17505 Also lange alsi wel daden
E_sample3_17506 Mʼ daden si zonde hi soutse plagen
E_sample3_17507 Nv niewinghe in corten daghen
E_sample3_17508 Heuet hise van plaghē onbondē
E_sample3_17509 Daer hise dor hare zonden
E_sample3_17510 Nabugodonosorre in bindē liet
E_sample3_17511 En̄ vʼwinnen dede dat diet
E_sample3_17512 Vʼnemet of hem god es gram
E_sample3_17513 So moghedise vʼwinnē als .i. lam
E_sample3_17514 Mʼ eist datti hē es hout
E_sample3_17515 Sone helpter iegen geen gewout
E_sample3_17516 Ōme dit balch hem olofernes
E_sample3_17517 En̄ seide ic sal di beuroeden des
E_sample3_17518 Dat ne geen god si achior
E_sample3_17519 Dan allene nabugodonosor
E_sample3_17520 Mijn grote here cambyses
E_sample3_17521 Du moets met hem zekʼ sijn des
E_sample3_17522 Als icse vʼwinne en̄ di mede
E_sample3_17523 Dan sultu weten die waerhede
E_sample3_17524 Olofernes hiet hem daer na
E_sample3_17525 Dat menne leede te beculia
E_sample3_17526 Ene stat die hi wilde winnē
E_sample3_17527 Mʼ hem ontsaghen die van binnē
E_sample3_17528 En̄ bondē .i. an enē boom daer
E_sample3_17529 Dʼ stede .i. deelkijn bet naer
E_sample3_17530 So dattene die van butē namen
E_sample3_17531 En̄ brochtene onder tvolc te samē
E_sample3_17532 En̄ seiden wat hi hadde mesdaen
E_sample3_17533 En̄ si hildē daer met hē geuaen
E_sample3_17534 Hier na vʼnamē die vā butē there
E_sample3_17535 En̄ waendē wel al sondʼ were
E_sample3_17536 Dat mē vp geuē sal die stat
E_sample3_17537 Onder hem spraken si na dat
E_sample3_17538 Helpt ons god niet binnē .v. dagē
E_sample3_17539 Dat wi die stat vp sullē dragen
E_sample3_17539a Van ere wedewen hiet judith
E_sample3_17539b .xxii.



E_sample3_17540 ENe wedewe nv merket dit
E_sample3_17541 Was in die stede en̄ hiet iudith
E_sample3_17542 Sere scone en̄ reine van liue
E_sample3_17543 Soe scalt die papen alle keytiue
E_sample3_17544 Dat si termine an onsen here
E_sample3_17545 hebben wilden dat ware onnere
E_sample3_17546 Want sine doghet altoos staet
E_sample3_17547 Doe seide soe minē stillen raet
E_sample3_17548 Ne willic nv niemē leren
E_sample3_17549 Mʼ ic sal doen twerc ons heren
E_sample3_17550 Staet ter porten en̄ ic sal vut gaen
E_sample3_17551 Jn dat here en̄ doen dat wel es gedaen
E_sample3_17552 Soe nam met hare spise en̄ dranc
E_sample3_17553 En̄ maecte vut wʼt haren ganc
E_sample3_17554 Mʼ so scone was soe besonder
E_sample3_17555 Dats die papen hadden wonder
E_sample3_17556 Die ouer hare doe baden wale
E_sample3_17557 Dʼ soe ginc van berghe te dale
E_sample3_17558 Vinghense die spierers dat vʼstant
E_sample3_17559 En̄ leeddense met hem te hant
E_sample3_17560 Tote olofernes die sat al dare
E_sample3_17561 Ondʼ .i. boom vp sijn hant .i. sporeware
E_sample3_17562 Met dierē cledren van sidē geweuē
E_sample3_17563 Daer menech steen in stont vp heuē
E_sample3_17564 Teerst dat hise heuet vʼzien
E_sample3_17565 Wort sijn herte beuaen mettien
E_sample3_17566 En̄ soe neech hem te hant dare
E_sample3_17567 Olofernes sprac doe te hare
E_sample3_17568 Sech twi quaemstu hier neder
E_sample3_17569 Tote ons: Judith andworde weder
E_sample3_17570 Onse volc dat es met anxtenē beuaē
E_sample3_17571 Want het iegen gode heuet mesdaen
E_sample3_17572 En̄ hier ōme bem ic gesent tote di
E_sample3_17573 Van gode ōme te bodscepene zekʼ si
E_sample3_17574 Dat ic di leedē sal in iherusalem
E_sample3_17575 Ōme tvolc te gheuene dies zekʼ bem
E_sample3_17576 Jn dinē handē mede te doene dij̄ gebod
E_sample3_17577 Olofernes sprac doet mi dit dijn god
E_sample3_17578 So sattu grote vrouwe sijn met vus
E_sample3_17579 Weet dat wel in nabugodonoʼrs huus
E_sample3_17580 Doe dede hise leden na dat
E_sample3_17581 Aldaer lach sijn grote scat
E_sample3_17582 Daer na hem judith ene bede bad
E_sample3_17583 Die hi hare belouede so wat
E_sample3_17584 So bade: en̄ soe bad nachts vut te gaē
E_sample3_17585 Harē god: te aneroupene sondʼ waē
E_sample3_17586 Hi liet hare haren wille doen



E_sample3_17587 Drie nachte dede soe dꝰ hʼ orisoen
E_sample3_17588 En̄ ghinc aldaer soe wilde mede
E_sample3_17589 Olofernes bad en̄ bidden dede
E_sample3_17590 Dat soe bi hem slapen woude
E_sample3_17591 En̄ soe seide dat soet doen soude
E_sample3_17592 Te hē ghinc soe wel gepareert
E_sample3_17593 En̄ als hi siet dat soes begheert
E_sample3_17594 Dranc hi vā bliscepen so den wijn
E_sample3_17595 Dat hi nachts sliep als .i. zwijn
E_sample3_17596 Judith hiet doe haren ioncwiue
E_sample3_17597 Dat soe daer vor die dore bliue
E_sample3_17598 En̄ ghinc doe allene vor hem staen
E_sample3_17599 Gode biddede dat hise zaen
E_sample3_17600 Also gestarke vp dese stont
E_sample3_17601 Dat soe holofernes hooft doe ic v cont
E_sample3_17602 Ghecrige. en̄ soe sach wʼ .i. zwʼt
E_sample3_17603 Hinc: dat judith gewan mettʼ vaert
E_sample3_17604 En̄ slouch hem thouet of tenē slage
E_sample3_17605 Harē ioncwiue gaf soet te dragen
E_sample3_17606 En̄ soe nam dē goeden sporeware
E_sample3_17607 Dien soe wech drouch met hare
E_sample3_17608 Want haer dat gaē niemē benam
E_sample3_17609 En̄ alsoe doe weder ter portē quā
E_sample3_17610 Riep soe te hē god es met ons ondoe
E_sample3_17611 En̄ dat volc liep al gader toe
E_sample3_17612 Met lichte: en̄ doe toget soe dare
E_sample3_17613 Dat houet en̄ den sporeware
E_sample3_17614 En̄ seide louet gode met vlite
E_sample3_17615 Alse achior die amonite
E_sample3_17616 Thouet van olofernes sach
E_sample3_17617 Van uare hi lange in ōmacht lach
E_sample3_17618 Als hi dit sach dede hi hem tien tiden
E_sample3_17619 Na die Juedsce wet besniden
E_sample3_17620 En̄ bleef gode louende tier vre
E_sample3_17621 Thouet sette Judith vp den mure
E_sample3_17622 Dit was .i. wel stoute daet
E_sample3_17623 Die gesciede in die dagheraet
E_sample3_17624 Ooc seidemē doe in allen steden
E_sample3_17625 Dat si iegē die viande streden
E_sample3_17626 Tilike die Juedē vte quamen
E_sample3_17627 Mʼ doe si dat int here vʼnamen
E_sample3_17628 Dat olofernes was doot
E_sample3_17629 Nam die vlucht de scare grᵒt
E_sample3_17630 En̄ die jueden volgeden naer
E_sample3_17631 En̄ slouger menegē in dē vaer
E_sample3_17632 Binnē .xxx. dagē hebs geloof
E_sample3_17633 Haelden si cume den roof



E_sample3_17634 En̄ alte male dat olofernes was
E_sample3_17635 Hadde Judith die vʼdiende das
E_sample3_17636 En̄ soe louede gode en̄ zanc
E_sample3_17637 Daer soe in vorseide sonder wanc
E_sample3_17638 Dē doemesdach en̄ dat die quade
E_sample3_17639 Ghepijnt soudē sijn sonder ghenade
E_sample3_17640 Te iherusalem voer soe dʼnaer
E_sample3_17641 En̄ offerdē onsen here daer
E_sample3_17642 Olofernes grote rijchede
E_sample3_17643 Dien dach vierde men mede
E_sample3_17644 En̄ Judith die wort daer na
E_sample3_17645 Altoos geheten cambysa
E_sample3_17646 Soe leuede .c. iaer en̄ viue
E_sample3_17647 Eer soe sciet van desen liue
E_sample3_17647a Van cambyses den coninc .xxiij.
E_sample3_17648 Cambyses nabugodonosor
E_sample3_17649 Wan daer na meneghen thor
E_sample3_17650 Jn egypten en̄ mede dat lant
E_sample3_17651 Ooc maecte hi wedʼ si v becant
E_sample3_17652 Jn egypten die stat babylone
E_sample3_17653 Daer die soudane dragen crone
E_sample3_17654 Men wille weten die wareit das
E_sample3_17655 Als ons vorseide Jhʼemias
E_sample3_17656 Doe hi egypten ruumde tlant
E_sample3_17657 Was hi so ziec dat hi te hant
E_sample3_17658 Jn damas liggende bleef dʼ hi doot
E_sample3_17659 Bleef: cambyces die here groot


E_sample4_22979 Onse hʼe quā al daer
E_sample4_22980 Als een die juede es en̄ vʼhit
E_sample4_22981 Vp .i. fonteyne hiet iacobs pit
E_sample4_22982 Die apostelen waren in die stede
E_sample4_22983 Ōme spise te copene mede
E_sample4_22984 .J. wijf quā gaende dʼ hi sat
E_sample4_22985 Om watʼ en̄ onse here bad
E_sample4_22986 Dat soe hem drinken gaue
E_sample4_22987 Twijf andworde dus dʼ aue
E_sample4_22988 Want soene juede sach bedi
E_sample4_22989 Hoe mogestu drinken van mi
E_sample4_22990 Want ic bem .i. samaritane
E_sample4_22991 Hier voren dedic te vʼstane
E_sample4_22992 Dat salmanasar die coninc



E_sample4_22993 Tvolc van ysrʼl vinc
E_sample4_22994 Metten coninc ozee
E_sample4_22995 Daer na hadsi coninghe nēmee
E_sample4_22996 Jnt lant voerdise van caspia
E_sample4_22997 Daer alexander sloot dʼ na
E_sample4_22998 Sijn volc sende hi in ysrʼl
E_sample4_22999 Tlant te winne dus wordē hem fel
E_sample4_23000 Leewen die god sende in tlant
E_sample4_23001 Hier ōme ontfingē si te hant
E_sample4_23002 Die juedsce wet en̄ dat besniden
E_sample4_23003 Hier toe hadsi in allen tiden
E_sample4_23004 Afgode daer si geloueden ane
E_sample4_23005 Die hieten doe samaritane
E_sample4_23006 Van samaria die stede
E_sample4_23007 Hare vate no hare spise mede
E_sample4_23008 Ne wilden die jueden niet orbarē
E_sample4_23009 Van desen was twijf te warē
E_sample4_23010 Die onse here om drinken bat
E_sample4_23011 En̄ hi seide hare al daer ter stat
E_sample4_23012 Dat soe hadde gehadt .v. manne
E_sample4_23013 En̄ dat soe hare nv hilde dʼ anne
E_sample4_23014 Dat soe sine amie ware
E_sample4_23015 Doe seide twijf al openbare
E_sample4_23016 Jc sie wel dattu ꝓphete sijs
E_sample4_23017 Onse vorders waren wijs
E_sample4_23018 Si baden gode en̄ dienden him
E_sample4_23019 Hier vp den berch te garisim
E_sample4_23020 En̄ ghi segget dat mē hem
E_sample4_23021 Offren sal te iherusalem
E_sample4_23022 Onse here andworde hare
E_sample4_23023 Wijf geloof mi openbare
E_sample4_23024 Dat die tijt es comen mede
E_sample4_23025 Dat te iherusalem in die stede
E_sample4_23026 Noch hier ne sult bidden niet
E_sample4_23027 An desen worde hi bediet
E_sample4_23028 Dat mē gode ouer al
E_sample4_23029 Met geloue anebeden sal
E_sample4_23030 Niet te iherʼlʼm allene
E_sample4_23031 Als men doe dede so clene
E_sample4_23032 Was tgeloue in ardrike
E_sample4_23033 Twijf andworde cortelike
E_sample4_23034 Jc weet wel dat kerst comē sal
E_sample4_23035 En̄ als hi comt hi sal ons al
E_sample4_23036 Seggen en̄ doen vʼstaen
E_sample4_23037 Onse here andworde haer zaen
E_sample4_23038 Jc bemt doe liet soe haren stoop
E_sample4_23039 Ter stat wʼt dede soe den loop



E_sample4_23040 En̄ seide ten porters dan
E_sample4_23041 Comt en̄ siet hier enē man
E_sample4_23042 Die mi al heuet bediet
E_sample4_23043 So wat dat mi es gesciet
E_sample4_23044 Mach dat doch xp̄s iet wesen
E_sample4_23045 Tvolc quā vter stat na desen
E_sample4_23046 En̄ doe hise sach comen dare
E_sample4_23047 Seidi dat dat coren ware
E_sample4_23048 Ghereet ten oeste dats tbedieden
E_sample4_23049 Vulcomelike te ghelouene dē lieden
E_sample4_23050 So dat si hem baden na dat
E_sample4_23051 Dat hi met hem ginghe in die stat
E_sample4_23052 En̄ was met hem .ij. daghe mede
E_sample4_23053 Daer hiere uele ghelouen dede
E_sample4_23054 Uan sythar quam hi dʼ na
E_sample4_23055 Jn galylee al tote chana
E_sample4_23056 Daer een conincsin was
E_sample4_23057 Dat bediede als ic las
E_sample4_23058 Een die moghenste van den lande
E_sample4_23059 Na den coninc alsict cande
E_sample4_23060 Jn capharnaū lach sijn zone
E_sample4_23061 Onsen here bad die ghone
E_sample4_23062 Dat hiere quame en̄ hijt genase
E_sample4_23063 God scaltene gelijc den dwase
E_sample4_23064 Want hi pensde in sijn gedochte
E_sample4_23065 Dat hine niet genesen mochte
E_sample4_23066 Hine waerre selue gegaen
E_sample4_23067 Doch heifti so uele gedaen
E_sample4_23068 Dat god te hem gesproken heuet
E_sample4_23069 Ganc thuus dijn zone leuet
E_sample4_23070 Mettien worde hine ghenas
E_sample4_23071 Dat hiere selue niet ne was
E_sample4_23072 Die man en̄ alle sine maysniede
E_sample4_23073 Ghelouede doet al dus gesciede
E_sample4_23074 Hier toe bescriuet ons dus jan
E_sample4_23075 Nv seggen dander drie vort an
E_sample4_23076 LEui die ooc hiet matheus
E_sample4_23077 Maecte onsen here in huus
E_sample4_23078 Ene werscepe horic tellen
E_sample4_23079 Dʼ mede aten leuis gesellen
E_sample4_23080 Publicane dit es also bediet
E_sample4_23081 Volc dat uele der werelt pliet
E_sample4_23082 Die phariseen die hem mede
E_sample4_23083 Vʼhieuen in die helichede
E_sample4_23084 Alse die vroet waenden sijn zere
E_sample4_23085 Si begrepen onsen here
E_sample4_23086 Dat hi at metten zondaren



E_sample4_23087 En̄ hi andworde te waren
E_sample4_23088 Jc ne bem bedi niet comē al
E_sample4_23089 Dat ic die gherechte roupen sal
E_sample4_23090 Mʼ die sondicghe die hebbē mesdaen
E_sample4_23091 Dat si penitencie sullen ontfaen
E_sample4_23092 Ooc begrepē sine alsi dat saghen
E_sample4_23093 Dat sine ionghʼs niene plagen
E_sample4_23094 Te vastene mar onse here
E_sample4_23095 Die onsculdichetse doe zere
E_sample4_23096 Jn dien dat tvolc was ongeleert
E_sample4_23097 En̄ niewinghe an hem gekeert
E_sample4_23098 En̄ hi vleesschelike met hē ware
E_sample4_23099 Mʼ alst comen soude dʼ nare
E_sample4_23100 Dat hi hem worde ghenomen
E_sample4_23101 Soude hē uele te vastene comen
E_sample4_23102 Die phariseen wildē mettien
E_sample4_23103 .J. hemels teken van hem zien
E_sample4_23104 Mar hi ontseit hem en̄ seide mee
E_sample4_23105 Dat heydine volc van niniuee
E_sample4_23106 Beter waren danne si
E_sample4_23107 En̄ seide hē redene waer bi
E_sample4_23108 Want si penitencie daden
E_sample4_23109 Doe hem Jonas predecte van scadē
E_sample4_23110 En̄ hi meerre dan Jonas ware
E_sample4_23111 Ooc seide hise argher openbare
E_sample4_23112 Dan die heydine conighinne
E_sample4_23113 Die dor cracht van salomons zinne
E_sample4_23114 Van verrē quam soukē die niemare
E_sample4_23115 En̄ hi wiser dan salomon ware
E_sample4_23116 DJe prince dʼ synagogē quam
E_sample4_23117 Tote onsē here alsict vʼnam
E_sample4_23118 Hi anebedene en̄ seide mede
E_sample4_23119 Mijn wijf es doot nv ter stede
E_sample4_23120 Com en̄ lech dine hant vp hare
E_sample4_23121 Soe wʼt leuende openbare
E_sample4_23122 Mʼ doe hi dare_wʼt soude gaen
E_sample4_23123 Quā .i. wijf in sijn ghemoet zaen
E_sample4_23124 Die gebloet hadde .xii. iaer
E_sample4_23125 En̄ taste allene die vasen daer
E_sample4_23126 Van sinē mantele als ic las
E_sample4_23127 Mettien geloue soe ghenas
E_sample4_23128 Van sinte ambrosise machmē lesen
E_sample4_23129 Dat dit martha soude wesen
E_sample4_23130 Marien zuster magdalenen
E_sample4_23131 Jhʼs en̄ sine ionghers ghemene
E_sample4_23132 Quamē dare wʼt en̄ jahyrus
E_sample4_23133 Was die prince en̄ ghinc int huus



E_sample4_23134 Jhʼs leedde pietre mede dan
E_sample4_23135 Jacob dē meerren en̄ Jan
E_sample4_23136 En̄ der Joncfrouwē moedʼ en̄ vadʼ
E_sample4_23137 Die andre dreef hi vut alle gader
E_sample4_23138 Want sine bespotten dat hi riep
E_sample4_23139 Dat die dochter lach en̄ sliep
E_sample4_23140 Ōme dat hise vʼsceden vant
E_sample4_23141 Die dochter nam hi bi dʼ hant
E_sample4_23142 En̄ heet dat soe vp soude staen
E_sample4_23143 En̄ men hare tetene geue zaen
E_sample4_23144 Dat es vʼrisenesse warachtich
E_sample4_23145 Men vint touerie so machtich
E_sample4_23146 Dat menre die dode bi doet vʼrisen
E_sample4_23147 Mʼ sine eten in ghere wisen
E_sample4_23148 Uan danen scriuet matheus
E_sample4_23149 So ginc onse here ihʼs
E_sample4_23150 .ij. blende volgeden hem omt gone
E_sample4_23151 En̄ riepen ihesu dauids zone
E_sample4_23152 Ontfarme di onser doe hi thuus quā
E_sample4_23153 Te nazareth alsict vʼnam
E_sample4_23154 Tasti hare ogen en̄ si ondaden
E_sample4_23155 Met hetene heift hise geladen
E_sample4_23156 Dat het niene worde becant
E_sample4_23157 Nochtan seidē sijt ouʼ al in tlant
E_sample4_23158 DOe si gesceden waren dane
E_sample4_23159 Als ons doet te vʼstane
E_sample4_23160 Bede matheus en̄ lucas
E_sample4_23161 Enen die beseten was
E_sample4_23162 Metten viant mē vor hē brochte
E_sample4_23163 Diene pijnde harde onsochte
E_sample4_23164 Onse here dreef vte dē viant
E_sample4_23165 En̄ die stōme sprac te hant
E_sample4_23166 Doe prijsdene daer menich een
E_sample4_23167 Mʼ die quade phariseen
E_sample4_23168 Seiden ouer een te samē
E_sample4_23169 Dat hi in belsebukes name
E_sample4_23170 Die prince van den duuelē ware
E_sample4_23171 Die duuele vte dreue van dare
E_sample4_23172 Jhʼs andworde daer ter stede
E_sample4_23173 Of ic bi siere mogenthede
E_sample4_23174 Den viant vʼdriuen can
E_sample4_23175 Bi wien doent uwe kindere dan
E_sample4_23176 Want die Juedē dat wel wisten
E_sample4_23177 Dat ondʼ hem warē exorcisten
E_sample4_23178 Dat luut bezweeres in onse tale
E_sample4_23179 Die de duuele consten wale
E_sample4_23180 Vut dē mensche varen doen



E_sample4_23181 En̄ die word van salomoen
E_sample4_23182 En̄ dat seiden si al openbare
E_sample4_23183 Dat het van gods haluen ware
E_sample4_23184 Mar die miraclen ons heren
E_sample4_23185 Wilden si ten quaetsten keren
E_sample4_23186 HJer na seget lucas dat
E_sample4_23187 Dat ihʼs quā in ene stat
E_sample4_23188 Daer hem een phariseeus bat
E_sample4_23189 Also dat hi met hem at
E_sample4_23190 Al daer so quā met grotē weene
E_sample4_23191 Die besondicghe magdalene
E_sample4_23192 En̄ dwoech met tranē sine voete
E_sample4_23193 Met haren hare droget soese zoete
E_sample4_23194 Ghone phariseus hiet symoen
E_sample4_23195 En̄ hi pensde in dit doen
E_sample4_23196 Waert dat dese ꝓphete ware
E_sample4_23197 Hi soude weten openbare
E_sample4_23198 Dattene .j. besondich wijf an tast
E_sample4_23199 Aldus begreep hi sinen gast
E_sample4_23200 Mar onse here onderuant
E_sample4_23201 Hem met redenen al te hant
E_sample4_23202 En̄ seide haer ware uele vʼlaten
E_sample4_23203 Want soe minde vtermaten
E_sample4_23204 Al daer ten seluē stondē
E_sample4_23205 Vʼgaf hare god hare zondē
E_sample4_23206 En̄ soe volghedem daer na
E_sample4_23207 Onse here quam in Juda
E_sample4_23208 Jn enē casteel gegaen
E_sample4_23209 Daer heiftene in haer huus ōtfaen
E_sample4_23210 Martha die zuster marien
E_sample4_23211 En̄ diende hē en̄ siere ꝑtien
E_sample4_23212 Maria sat bi ons heren voeten
E_sample4_23213 En̄ horde spreken ihʼm dē zoeten
E_sample4_23214 Martha clagede ouer magdalenē
E_sample4_23215 Dat soese dienē liete allene
E_sample4_23216 Daer prijsde ihʼs marien zere
E_sample4_23217 So wiselike en̄ in sulken kere
E_sample4_23218 Dat hi altoos in ghere wijs
E_sample4_23219 Marthen ooc ne gaf mesprijs


E_sample5_33296 Die mordenars den tempel helden
E_sample5_33297 Die te stridene rusten seldē
E_sample5_33298 Visierden nv .i. quade mort
E_sample5_33299 An die west zide dʼ temple port
E_sample5_33300 Stont .i. portael scone en̄ diere
E_sample5_33301 Daer si hout in drougen sciere
E_sample5_33302 Bicomer en̄ sulphur mede
E_sample5_33303 Si weken wech van der stede
E_sample5_33304 Gelijc of si vʼmoeyt waren
E_sample5_33305 Vele romeyne van harre scaren
E_sample5_33306 Volgeden hem en̄ clommē naer
E_sample5_33307 Met ledren vp tportael daer
E_sample5_33308 Dat dē romeinē som dochte quaet
E_sample5_33309 En̄ als dat iuedsce volc vʼstaet
E_sample5_33310 Dat tportael was vul te hant
E_sample5_33311 Staken si ginder in den brant
E_sample5_33312 Die daer varinge wʼt ontsteken



E_sample5_33313 Die romeyne bi dustanē treken
E_sample5_33314 Worden begaen die niet mochtē vlien
E_sample5_33315 Tytus wʼt droeue diet heuet vʼsien
E_sample5_33316 Om dat hijt niet conste gewreken
E_sample5_33317 En̄ aldus storuē horen wi spreken
E_sample5_33318 Die daer clommē in dē portale
E_sample5_33319 Van dē romeynen te dien male
E_sample5_33320 En̄ dʼ na wʼt het geuelt al
E_sample5_33321 En̄ van desen ongheual
E_sample5_33322 Worden die romeine doe vorhoet
E_sample5_33323 Ten naesten dage makic v vroet

Line_number 33324 is missing

Line_number 33325 is missing
E_sample5_33326 Wort tportael an die nort zide
E_sample5_33327 Van den temple ontstekē tiē tide
E_sample5_33328 En̄ dat was om die grote mort
E_sample5_33329 Die dē romeynē gesciede nv hort
E_sample5_33330 Van dʼ stede dʼ die honger groot
E_sample5_33331 Jn was en̄ menich hadde noot
E_sample5_33332 Om spise was daer groot ghecrijch
E_sample5_33333 En̄ vochtē ondʼlange menegē wijch
E_sample5_33334 Ja die dieue en̄ die mordenars mede
E_sample5_33335 Vpsplettē die dode van der stede
E_sample5_33336 En̄ ondʼsochten ōme teten
E_sample5_33337 Riemen scoen wildijt weten
E_sample5_33338 Aten die liede van groten gebreke
E_sample5_33339 En̄ dat leder van dē scilden zekerleke
E_sample5_33340 Wat willic v hier of seggen meer
E_sample5_33341 Noyt man horde so groot zeer
E_sample5_33342 EEn wijf van ouer die jordane
E_sample5_33343 Die rike gesijn hadde ic wane
E_sample5_33344 En̄ marie hiet bi namen
E_sample5_33345 Doe die liede ter feeste quamen
E_sample5_33346 Quā soe daer mede en̄ wʼt belegen
E_sample5_33347 Jn die stede vā des orlogen weghen
E_sample5_33348 En̄ wat soe met hare hadde brocht
E_sample5_33349 Was vʼteert en̄ al ondʼsocht
E_sample5_33350 Van dē rouers en̄ hare ghenomē
E_sample5_33351 Die dicken te hare waren comen

Line_number 33352 is missing

Line_number 33353 is missing
E_sample5_33354 Die vᵒuwe die dit qualike vʼdrouch
E_sample5_33355 En̄ zere hadde haer ongheuouch
E_sample5_33356 Vloucte die dieue diet haer namē
E_sample5_33357 Wat dat soe mochte gheramen
E_sample5_33358 En̄ begheerde nv lieuer die doot
E_sample5_33359 Te hebne van dē honger groot
E_sample5_33361 Want sine lietē haer gᵒt no clene
E_sample5_33360 En̄ die vᵒuwe began te weene

Line_number 33362 is missing

Line_number 33363 is missing
E_sample5_33364 Die vā gramscepen al vʼwoede
E_sample5_33365 Om die gebreke van haren goede



E_sample5_33366 En̄ hadde .i. kint alsict vʼnam
E_sample5_33367 Dat zooch en̄ alsoe was dus gram
E_sample5_33368 Sprac soe vʼdoemt kint te desen
E_sample5_33369 Hoe saelt zijn wat saels wesen
E_sample5_33370 Te wies bouf salic di voeden
E_sample5_33371 Dē romeynen mochtstu geuroedē
E_sample5_33372 Du souts bliuen arem en̄ keytijf
E_sample5_33373 En̄ die honger es .i. scaerp knijf
E_sample5_33374 Die di vʼteren sal eer dit gesciet
E_sample5_33375 Nochtan es dit mordadeghe diet
E_sample5_33376 Arger dan dese .ij. sijn
E_sample5_33377 Du moets nv worden die spise mijn
E_sample5_33377a Vor wʼt meer hebbic die dine
E_sample5_33377b Geweist: mar nv wes die mine
E_sample5_33378 So sullē die dieue sijn erre
E_sample5_33379 En̄ mē sal dit vʼtellen verre
E_sample5_33380 Want dit vʼbiet nature allene
E_sample5_33381 Van der jueden plage ghemene
E_sample5_33382 Dit sprac soe en̄ slouch doot
E_sample5_33383 Haer kint dat soe briet en̄ zoot
E_sample5_33384 Van elkē .i. deel en̄ hilt daer
E_sample5_33385 Die rouers quamē te hare dʼ naer
E_sample5_33386 Die dit vʼnomē hebben zaen
E_sample5_33387 En̄ diese doot dregeden te slaen
E_sample5_33388 Hen ware dat soe hem gaue
E_sample5_33389 Dʼ spise en̄ soe seide neemt hier aue
E_sample5_33390 .J. deel ic hebt gehouden tuwen bouf
E_sample5_33391 En̄ mettien soe dat decsel vp houf
E_sample5_33392 En̄ togedem haer kints relief
E_sample5_33393 Daer ne was so coene geen dief
E_sample5_33394 Hine vʼuaerde hē daer hijt sach doe
E_sample5_33395 Si seiden wijf hoe es dit comen toe
E_sample5_33396 Het es mijn kint wildijt weten
E_sample5_33397 En̄ ic hebber voren af gegeten
E_sample5_33398 En̄ wildi bloder sijn dan ic si
E_sample5_33399 Want ic moedʼ van dē kinde si
E_sample5_33400 En̄ ōtfarmiger of tetene

Line_number 33401 is missing
E_sample5_33402 Ontsecghedijt en̄ ict v doe te wetene
E_sample5_33402a Want ict dode dor dē honger
E_sample5_33402b En̄ wille v gheuē tvleesch der ionger

Line_number 33403 is missing
E_sample5_33404 Die dieue liepen van vare wech
E_sample5_33405 En̄ lietē hare die spise nv sech
E_sample5_33406 Was dit niet .i. plage zwaer
E_sample5_33407 Die in die stat gesciede daer
E_sample5_33408 Ondʼ there quam doe dese mare
E_sample5_33409 En̄ sulc seide dat boerde ware
E_sample5_33410 En̄ sulc ontfarmets en̄ sulc mede



E_sample5_33411 Haette dʼ ōme die stede
E_sample5_33412 Tytus clagets onsen here
E_sample5_33413 En̄ seide datti hem lange ere
E_sample5_33414 Vrede boot en̄ vʼgeuen woude
E_sample5_33415 Alle mesdaet in dien dat hi houde
E_sample5_33416 Pais wildē en̄ si coren vor vrede
E_sample5_33417 Honger en̄ strijt te hebne mede
E_sample5_33418 En̄ den tempel te haren scanden
E_sample5_33419 Ontstaken si selue mettē handē
E_sample5_33420 Si warē wel waert sulkʼ spisen
E_sample5_33421 En̄ hi sout wrekē dat hem grisē
E_sample5_33422 Dat hi al tland soude destrueren
E_sample5_33422a Mochte: want hi bi haren scouden
E_sample5_33423 Tlant al destrueren soude
E_sample5_33424 So dat mē nemmermee ne sage
E_sample5_33425 Dat wijf harē kinde dade sulke plage
E_sample5_33426 Aldus maecti sine clage groot
E_sample5_33427 Vp dē .viij.dē dach dat oest geboot
E_sample5_33428 So wʼt vuldragen die drachte
E_sample5_33429 West an dē tempel met machte
E_sample5_33430 Daer mē toe brochte den ram
E_sample5_33431 .vij. dage staken si alsict vʼnam
E_sample5_33432 Dat si niet wonnē .i. haer
E_sample5_33433 So dicke was die muur daer
E_sample5_33434 An die noort zide drougē doe some
E_sample5_33435 Daer hē of quā wel clene vrome
E_sample5_33436 Want niet ne halp al dat si daden
E_sample5_33437 Doe wordē si dies wel te rade
E_sample5_33438 Dat mē ledren toe soude dragen
E_sample5_33439 Dʼr si mede vp clōmen en̄ also vʼslagē
E_sample5_33440 Die romeyne uele juedē en̄ mē vort

Line_number 33441 is missing

Line_number 33442 is missing
E_sample5_33443 Ontsteken hiete die port
E_sample5_33444 Doe quamē tote tytuse geuloen
E_sample5_33445 .ij. iueden die met symoen
E_sample5_33446 Hadden geweist en̄ baden ghenadē
E_sample5_33447 Mar tytus was so beraden
E_sample5_33448 Dat hise ontliuen wilde doen
E_sample5_33449 Ne wʼ sijn eedt hē dʼ of spoen

Line_number 33450 is missing
E_sample5_33451 Die ruddʼs gingē toe sondʼ sparē
E_sample5_33451a En̄ drougē dracht te waren
E_sample5_33452 Ōme tontstekene die port
E_sample5_33453 En̄ die juedē vloen vaste vort
E_sample5_33454 Tseluʼ smalt dat was geslegen
E_sample5_33455 Ō dat hout en̄ die ontstac dʼ iegen
E_sample5_33457 En̄ als die jueden sagē den brant
E_sample5_33456 Worden si vʼuaert al te hant

Line_number 33458 is missing
E_sample5_33459 Wanter niet iegē te doene stoet

Line_number 33460 is missing
E_sample5_33461 Doe was daer .i. die zere was vroet



E_sample5_33462 En̄ seide dat mē behilde doch
E_sample5_33463 Dat selue dat daer stonde noch

Line_number 33464 is missing

Line_number 33465 is missing
E_sample5_33466 TEn naesten dage so geboot
E_sample5_33467 Tytus dat men den brant grᵒt
E_sample5_33468 Blusscede en̄ wech maecte den here
E_sample5_33469 Hi nā raet na sinen ghere
E_sample5_33470 Metten vroetsten die daer warē
E_sample5_33471 Hoe hi metten temple wilde varen
E_sample5_33472 Sulc seide hi ware best te broken
E_sample5_33473 Die jueden mochten noch stoken
E_sample5_33474 Niewe orloge liet mēne staen
E_sample5_33475 Al wʼt dat si nv worden gheuaen
E_sample5_33476 Si mochten hier na keren
E_sample5_33477 Ten temple en̄ strijt begheren
E_sample5_33478 Aldus wordē doe te rade die man
E_sample5_33479 Dat mēt al slechtē soude dan
E_sample5_33480 Tytus die andworde na dat
E_sample5_33481 En̄ seide dat hi so scone stat
E_sample5_33482 No so starc ne brake nēmermere
E_sample5_33483 En̄ het ware den roomscē rike grᵒt ere
E_sample5_33484 Datter sulc werc in stonde
E_sample5_33485 Die plaetse mē maken begonde
E_sample5_33486 Die juedē die haren onwille
E_sample5_33487 Saghen lagen doe al stille
E_sample5_33488 Des andʼ dages si vte quamen
E_sample5_33489 Gelopen die jueden tsamen
E_sample5_33490 En̄ hebben die romeyne bestaen
E_sample5_33491 Die daer ondʼlinge gingen slaen
E_sample5_33492 Tytus die dit vʼnam dʼ na
E_sample5_33493 Die doe was vp den thor anthonia
E_sample5_33494 Quā te hulpen den sinen
E_sample5_33495 En̄ dede den jueden uele pinen
E_sample5_33496 Dat si wiken moesten in die indʼste port
E_sample5_33497 Daerre uele worden vʼmort
E_sample5_33498 En̄ tytus keerde in anthonia
E_sample5_33499 Sander dages ordineerde dʼ na
E_sample5_33500 Den tempel te besettene al ōme
E_sample5_33501 Met sinen volke tere somme
E_sample5_33502 Want die sentencie ons heren
E_sample5_33503 Hadse vʼdoemt te harre onneren
E_sample5_33504 So dat men met viere
E_sample5_33505 Vʼbranden moeste en̄ breken sciere
E_sample5_33507 Jn dē oest vp den .xi.sten dach
E_sample5_33506 Was hi gebroken doe ic v gewach
E_sample5_33508 En̄ dʼ na eens ooc te voren
E_sample5_33509 Van nabugodoʼr als wi horen
E_sample5_33510 Die den tempel vʼbernde mede



E_sample5_33511 Die salomon eerst maken dede

