
I_sample1_0591 Tjer s̶t̶ stont en̄ tier veren
I_sample1_0592 Soe warē van allen creatuerē
I_sample1_0594 Die serpente listich naden geeste
I_sample1_0593 Dat verstaet van allen beesten
I_sample1_0595 En̄ scalcst van allen sinne
I_sample1_0596 Want die duuel was daer inne
I_sample1_0597 Want doen lucefer die ingel scoene
I_sample1_0598 Wert gheworpē vanden troene



I_sample1_0599 Hadde hijs nijt in alre wijs
I_sample1_0600 Dat adam was int paradijs
I_sample1_0601 En̄ peynsde hoe hine dade vtestekē
I_sample1_0602 Dadi hem tghebot gods verbreken
I_sample1_0603 Soe moest hire vte peynsde hi dan
I_sample1_0604 Maer dat hi ontsach den man
I_sample1_0605 Dies ginc hi ierst toten wiue
I_sample1_0606 Om dat soe cranc was vā liue
I_sample1_0607 Metten serpente heuet hijt bestaen
I_sample1_0608 Want soe plach doen sonder waen
I_sample1_0609 Vp en̄ neder te gane
I_sample1_0610 Recht na de ionghe ghedane
I_sample1_0611 Beda scrijft die clerc was dire
I_sample1_0612 Dat was in serpēts manire
I_sample1_0613 Gheansicht als .i. ioncfrouwe
I_sample1_0614 Vte hem sprac de ōghetrouwe
I_sample1_0615 Als ghi nu doet wildijt weten
I_sample1_0616 Vte dien dat hijt heeft beseten
I_sample1_0617 Ende seide te hare dit ghebot
I_sample1_0618 Waer omme gheuet di god
I_sample1_0619 Dat ghi van allen houte ghmeene
I_sample1_0620 Nut sōder vā eenē alleene
I_sample1_0621 Dit vrachdi na hare ātworde
I_sample1_0622 Soe versierde hi sine moorde
I_sample1_0623 Si sprac om dat wi bi auōturē
I_sample1_0624 Die doot niet en soude besuren
I_sample1_0625 Als soe bi auōturen seide
I_sample1_0626 Merct hi wel haer cranchede
I_sample1_0627 Dat soe hare niet vaste en gheloefde
I_sample1_0628 En̄ hi seide vte tserpēs houede
I_sample1_0629 Neen ghine blijfter niet ōme doot
I_sample1_0630 Maer hi weet wel die heere groot
I_sample1_0631 Welken tijt ghire af hebt gheten
I_sample1_0632 Soe suldi vroeden en̄ weten
I_sample1_0633 Vroescap alse ghi god waerd
I_sample1_0634 Si wart hier af verhouaerd
I_sample1_0635 Wāt si gode waende gheliken
I_sample1_0636 En̄ si sach dē boem dē riken
I_sample1_0637 En̄ die vrucht scone en̄ sochte
I_sample1_0638 En̄ at dat si sint becochte
I_sample1_0639 En̄ boet adame haren man
I_sample1_0640 Die mēsheit merken began



I_sample1_0641 Dat te hant nꝫ en bleef doot
I_sample1_0642 Nochtan wijst hijt wel albloet
I_sample1_0643 Dat quaet dʼ af soude comē
I_sample1_0644 Dus eest bescreuē vā hē somen
I_sample1_0645 En̄ at wat dattʼ mochte ghescien
I_sample1_0646 Haer oghen ōtdadē haer mettien
I_sample1_0647 Niet dꝫ si blint hadde ghewesen
I_sample1_0648 Maer haer lust vʼroerde mꝫ desen
I_sample1_0649 Jn dien natuerlikē leden
I_sample1_0650 Dat soe te vorē nꝫ ē dedē
I_sample1_0651 En̄ begonstē hē beyde scamen
I_sample1_0652 Van haen naectheyt te samen
I_sample1_0653 Doen namē si mꝫ ghemeynē rade
I_sample1_0654 Beide gader die vighe blade
I_sample1_0656 En̄ gordēse ō haʼe scamelhede
I_sample1_0655 Aldus bedectē si haʼe lede
I_sample1_0657 Daer si satē ōdʼ die rise
I_sample1_0658 Hoerden si indē paradise
I_sample1_0659 Gode wādelen daer hi quā
I_sample1_0660 En̄ sprac waer bestu adam
I_sample1_0661 Here seyt hi doe ic hadde uʼstaen
I_sample1_0662 Dine stēme vʼuardic mj saen
I_sample1_0663 En̄ hebbe mj ghedect doer das
I_sample1_0664 Ō dat ic naect hier was
I_sample1_0665 God sprac wie heuet di ghewiset
I_sample1_0666 Sonder dꝫ du di ghespiset
I_sample1_0667 Heues met dꝫ ic di uʼboet
I_sample1_0668 Doen sprac adā dulheyt groet
I_sample1_0669 Als oft hi gode sine mesdaet
I_sample1_0670 Wilde tiē en̄ siin quaet
I_sample1_0671 Twijf dattu mj gaues sprac hi
I_sample1_0672 Gaeft mj en̄ ic aet bi di
I_sample1_0673 Als oft hi meende het waʼe bleuē
I_sample1_0674 En hatsiit mj nꝫ ghegheuen
I_sample1_0675 Doen sprac god te yeuē diese at
I_sample1_0676 Waer ōme soe daetstu dat
I_sample1_0677 Doen teecht ieue den serpēte
I_sample1_0678 Maer van aldē parlamēte
I_sample1_0679 Droech haer meneghe van haʼe tale
I_sample1_0680 Gode te d̶ tidene al te male
I_sample1_0681 Dat adam vandʼ reinre arde



I_sample1_0682 Was ghemaect doe grote woerde
I_sample1_0683 Die nie smette en hadde ontfaen
I_sample1_0684 No nie mede was ontdaen
I_sample1_0685 Noch me ploeghe noch mꝫ spaden
I_sample1_0686 Noch besmet mꝫ ghenē ōdadē
I_sample1_0687 Beteekent die reine marie
I_sample1_0688 Die sonder enich dorꝑnie
I_sample1_0689 Haer vleech hilt in reinē liue
I_sample1_0690 Nie als pleghen āder wiue
I_sample1_0691 Si droech ih̄se en̄ ghewan
I_sample1_0692 Onbesmet vā eneghē mā
I_sample1_0693 Ghelikʼ wijs oec dat adam
I_sample1_0694 Tstes daghes tʼ warelt quā
I_sample1_0695 Alsoe was ihʼs vercorē
I_sample1_0696 En̄ ī der sestʼ euwē gheboren
I_sample1_0697 Ten serpēt vraecht di nꝫ
I_sample1_0698 Wt sinen rade eist ghesciet
I_sample1_0699 Want bi sduvels rade quaemt al
I_sample1_0700 Doe vloete hijt als ic lesen sal
I_sample1_0701 Wāt hijs ant serpēt began
I_sample1_0702 En̄ sinde hē drie vloke an
I_sample1_0703 Om dat drisints mesdede
I_sample1_0704 Dierste was aen die niet hede
I_sample1_0705 Dat āder was ō dat loech
I_sample1_0706 Dat derde ō datten bedroech
I_sample1_0707 Dies waest aldꝰ vʼmalēdijt
I_sample1_0708 Om smīschen hoecheit hat nijt
I_sample1_0709 Doe seide god aldꝰ saen
I_sample1_0710 Op dine borst saltu gaen
I_sample1_0711 Van loghenē sloot hē dē mōt
I_sample1_0712 En̄ sprac du sout talre stōt
I_sample1_0713 Arde etē al dij̄ leuen
I_sample1_0714 Tluit dat hē was ghegeuē
I_sample1_0715 Nā hē god al daer ter stede
I_sample1_0716 En̄ gaf sinē monde fenij̄ mede
I_sample1_0717 Van honte hat eenē godsat
I_sample1_0718 Jc sal sprac god hier tʼ stat
I_sample1_0719 Viātscap setten sonder blijf
I_sample1_0720 Tuschen di en̄ dat wijf
I_sample1_0721 Si sal op dij̄ houet treden
I_sample1_0722 En̄ du sout daer toe talre steden



I_sample1_0723 Haeʼ en̄ haer gheslachte laghen
I_sample1_0724 Dese woert soe mach mē draghen
I_sample1_0725 Toter moeder gods marien
I_sample1_0726 Die den duuel met siere partien
I_sample1_0727 Altoes dwinghet en̄ iaghet
I_sample1_0728 Al eest dat hi ō haeʼ laghet
I_sample1_0729 Recht als die mā doot en̄ pine
I_sample1_0730 Ontfaet van serpens venine
I_sample1_0731 Alsoe mach tmenschē nuechterē spu
I_sample1_0732 Dat serpent doden dat segghic v
I_sample1_0733 Om dat si bede naect waren
I_sample1_0734 Soe vliet noch dat serpēt twaeʼn
I_sample1_0735 Den naecten mensche waer hi ghecleet
I_sample1_0736 Soe soutē dā veninē ghereet
I_sample1_0737 Jn twe sakē mesdede twijf
I_sample1_0738 Si was houʼdich in dat lijf
I_sample1_0739 Bedi settese emmermee god
I_sample1_0740 Te sine ōder des mans ghebot
I_sample1_0741 Om dat si at vʼbodene spise
I_sample1_0742 Dꝫ becochte si ī sulker wise
I_sample1_0743 Dat soe met rouwen tskins gheneest
I_sample1_0744 Om den appel dʼ men af leest
I_sample1_0745 Omme dat adā in ere wise
I_sample1_0746 Allene medede an de spise
I_sample1_0747 Dier neerdi hem mꝫ arbeidē
I_sample1_0748 Alsoe doet die mā in bussche en̄ in heydē
I_sample1_0749 Die erde was gheuloect ghenoech
I_sample1_0750 Omme dat soe die vrucht drouch
I_sample1_0751 Dies draecht soe noch in ōsen torne
I_sample1_0752 Distelen en̄ scarpe dorne
I_sample1_0753 Doen maecte god yeuē en̄ adame
I_sample1_0754 mede te deckene haeʼ scame
I_sample1_0755 Twe rocke van beesten vellen
I_sample1_0756 Dat meēt hiere mede als wij tellen
I_sample1_0757 Dit decsel es van doden dieren
I_sample1_0758 Du best sterfelijc van manieren
I_sample1_0759 Doe sprac god nv es adam ghemaect
I_sample1_0760 Als een van ōs wijs en̄ gheraect
I_sample1_0761 Dit was ghelijc als in een spot
I_sample1_0762 Om dat hi wesen wilde god
I_sample1_0763 Omme dat hi vrayelike weet
I_sample1_0764 Quaet en̄ goet onderscheet



I_sample1_0765 Nu stoettene vten paradise
I_sample1_0766 Dat hi niet en hete die spise
I_sample1_0767 Die es an dat lignū vite
I_sample1_0768 En̄ danne leue ēmermee
I_sample1_0769 Dit ne darf v wonderē niet
I_sample1_0770 Dat van der vrucht es ghesciet
I_sample1_0771 Want sulc eylant es ōder dach
I_sample1_0772 Daer gheen mēsche steruē ē mach
I_sample1_0773 Jnt lant van thaseris dꝫ segghic v
I_sample1_0774 Wast ene dinc ane bome en̄ dꝫ es ru
I_sample1_0775 Dʼ men mede langt dat lijf
I_sample1_0776 En̄ alexāder sonder enich blijf
I_sample1_0777 Screef aldus tote aristotiles
I_sample1_0778 Datter zonnen bome ooc volc es
I_sample1_0779 Die langhe leuē vtʼmaten
I_sample1_0780 Om dat si vander vrucht aten
I_sample1_0781 God stackene vten paradise
I_sample1_0782 Om dat hi soude na dʼ dorper wise
I_sample1_0783 Die arde oefenē dʼ hi te voren
I_sample1_0784 Of was ghemaect hier moegdi hoeʼn
I_sample1_0785 Van wat lande hi ghemaect was
I_sample1_0786 Vtē lande van damasch
I_sample1_0787 Daer bi waʼen si hi en̄ siin wijf
I_sample1_0788 Bede bedoluē in haer lijf
I_sample1_0789 Jn spelonca duplici
I_sample1_0790 Alsoe noemt die bibele mj
I_sample1_0791 Jnden acker sloech alsoe wel
I_sample1_0792 Caym sinē broedʼ aber
I_sample1_0793 Voer tparadijs sette ōse heʼ
I_sample1_0794 Cherubin die dē duuel kere
I_sample1_0795 Dat hire nēmʼmeer ī ē vaert
I_sample1_0796 Want hi hadde een vierich zwaert
I_sample1_0798 Dat hire nēmʼmeer in en came
I_sample1_0797 Dat vier dē mā den wech bename
I_sample1_0799 Dat sweert es kerrēde ghenāt
I_sample1_0800 En es el nꝫ dā een brant
I_sample1_0801 Een vierijn vter muer diere ōme gaet
I_sample1_0802 Bedi eest dꝫ het kerrēde heet
I_sample1_0803 Dat god danne wel doen mochte
I_sample1_0804 Welken tijt dat hem goet dochte



I_sample1_0805 Het was een stic wech al te samen
I_sample1_0806 Dore enoch en̄ elias in camen
I_sample1_0807 Maer dat bloet dat tʼ ziden wt liep
I_sample1_0808 Vte ons heʼn woden diep
I_sample1_0809 Jn siere passie deedt al huut
I_sample1_0810 Des essere meneghe salighe bruut
I_sample1_0811 Van gods aluē sident in comen
I_sample1_0812 Die haeʼn loen dʼ heuet ghenomen


I_sample2_7303 Echt daden si na sanghers doot
I_sample2_7304 Dien van israel anxt groet
I_sample2_7305 En̄ hi hietse dwinghen dan
I_sample2_7306 Labin den cō van canaan
I_sample2_7307 Die in asar cō was
I_sample2_7308 Sijn maerscalc hiet sisaras
I_sample2_7309 Dese hadde tfolc xx iaer
I_sample2_7310 Jn bedwanghe herde swaer
I_sample2_7311 Doen riepē si op gode met sīne
I_sample2_7312 Tien tide was een ꝓftīne
I_sample2_7313 Delbora en̄ woende in effrahim
I_sample2_7314 Si riep barach vā e̶f̶f̶r̶a̶h̶i̶m̶ neptalim
I_sample2_7315 Harē mā en̄ seide hem god
I_sample2_7316 Die ghebiet v dit ghebot
I_sample2_7317 Leit tʼ montaengen dijn heere
I_sample2_7318 En̄ setti saen aldaer tʼ were
I_sample2_7319 .xx.m men metti der mā
I_sample2_7320 Van sabalon en̄ vā neptalim dan
I_sample2_7321 God sal di gheuē sekerlike
I_sample2_7322 Aldaer loept fison die beke
I_sample2_7323 Jn dine hande sisaras



I_sample2_7324 Barach sprac en doet niet das
I_sample2_7325 Ō hine wilt selue met mj varen
I_sample2_7326 Jc doe sprac delbora te waʼen
I_sample2_7327 Maer een wijf sal hebben die ere
I_sample2_7328 Sisaras hi haeste hem sere
I_sample2_7329 Als hi dat heere wist in porre
I_sample2_7330 Ten berghe wert vā taborre
I_sample2_7331 Tote fison ap die riuiere
I_sample2_7332 Hadde hi uʼsamet sciere
I_sample2_7333 .iij.m. ghewapēder mā
I_sample2_7334 En̄ .x.m ridders daer an
I_sample2_7335 En̄ .ix.c. waghene die sniden
I_sample2_7336 Met sikelen in beiden siden
I_sample2_7337 En̄ waghene wien soes wōdert
I_sample2_7338 Noch andʼe .xxi.c.
I_sample2_7339 Delbora sprac tote barach
I_sample2_7340 Gaet neder op desen dach
I_sample2_7340a Hi daelde en̄ dat met hē was
I_sample2_7340b Delbora sprac tote barach
I_sample2_7341 God sal di gheuē sisaras
I_sample2_7342 Hi daelde en̄ dat met hē was
I_sample2_7343 Maer delbora stont en̄ bat
I_sample2_7344 Optē berch in ene stat
I_sample2_7345 En̄ god gaf sisaras den vaer
I_sample2_7346 En̄ den sinē met hem daer
I_sample2_7347 Donder wint haghel en̄ reghē
I_sample2_7348 En̄ blixeme quā hem soe ieghē
I_sample2_7349 Soe dat hem slinderē en̄ boghen



I_sample2_7350 En̄ gheen vā sinē wapenē doghen
I_sample2_7351 Van den waghene vielen si tʼ erden
I_sample2_7352 En̄ sijn vʼtorden vanden perden
I_sample2_7353 Dus vʼloes sisaras den seghe
I_sample2_7354 Cume sochten si eneghe weghe
I_sample2_7354a Maer tʼ vlucht maecte hem dat heeʼ
I_sample2_7354b Sisaras oec niet sondʼ were
I_sample2_7355 Aldaer abuer simuꝰ
I_sample2_7356 Woende en̄ siin wijf was thuus
I_sample2_7357 Abuer wan van getro
I_sample2_7358 En̄ was daer ghehoent alsoe
I_sample2_7359 Onder tfolc van israel
I_sample2_7360 Abuers wijf hiet iaer
I_sample2_7361 Hi hadde vrede met labiin
I_sample2_7362 Sisaras die voer daer in
I_sample2_7363 En̄ bat dat mēne deckē soude
I_sample2_7364 Hi seide oec dat hi drinckē woude
I_sample2_7365 Si gaf hem drinckē en̄ hi sliep vaste
I_sample2_7366 Die dornaghelde hē vor die gaste
I_sample2_7367 Diere sliep naghelde si vaste
I_sample2_7368 Jeghen die erde dat es waer
I_sample2_7369 Met enē hamere en̄ met .i. naghele
I_sample2_7370 Jael die betekent die behaghele
I_sample2_7371 En̄ die suuʼ maghet maria
I_sample2_7372 Sisaras en̄ sine partie
I_sample2_7373 Dats lucifer en̄ sine scare
I_sample2_7374 Die verwōnē siin bi hare
I_sample2_7375 Die naghel mach bedieden mede
I_sample2_7376 Die slotel harer suuʼhede



I_sample2_7377 Daer si den duuel mede verwā
I_sample2_7378 Dat melc dat iael gaf den mā
I_sample2_7379 Dat es ihesꝰ menschelijchede
I_sample2_7380 Daer satan was bedroghen mede
I_sample2_7381 Den hamer dʼ si mede sloech
I_sample2_7382 Dat bediet dat cruce ghenoech
I_sample2_7383 Wāt bi marien reinichede
I_sample2_7384 En̄ bi ihesus minschelijchede
I_sample2_7385 En̄ biden cruce es oppēbare
I_sample2_7386 Ghescoffiert des duuels scare
I_sample2_7387 Daer na soe quā gheuolghet barach
I_sample2_7388 Jael toechde waer hi doot lach
I_sample2_7389 Die ghene die liep dʼ na
I_sample2_7390 Delbora voerseide al waer
I_sample2_7391 Dat wijf soude hebben dē seghe
I_sample2_7392 Barach leide theere tē weghe
I_sample2_7393 Jeghen labiin den here gᵒt
I_sample2_7394 Dien sloech hi en̄ sijn volc doot
I_sample2_7395 En̄ alsoe sine hoeftstede
I_sample2_7396 Velde hi algadʼ mede
I_sample2_7397 Barach en̄ siin wijf delbora
I_sample2_7398 Songhen en̄ loefden gode dʼ na
I_sample2_7399 Die soe dicke en̄ soe wel
I_sample2_7400 Bescudde die van israel
I_sample2_7401 Si bleuē in vreden wel dʼ na
I_sample2_7402 En̄ sondʼ vechtē wel xl iaer
I_sample2_7403 Appolla was in delbora tiden
I_sample2_7404 Wie die heidene langhe siden
I_sample2_7405 Aenbeedden in menich lant
I_sample2_7406 Hi was dierste die die harpe vāt



I_sample2_7407 En̄ ierst vʼsierde musike
I_sample2_7408 Dat was ene wijseit rike
I_sample2_7409 Exculapius vantse oec die sone
I_sample2_7410 Met ere blixene was die gone
I_sample2_7411 Vʼbert en̄ sine boeke mede
I_sample2_7412 Doen bleef sulke behindichede
I_sample2_7413 Vʼloren dʼ na .vc. iaer
I_sample2_7414 Tote datse ipocras vāt dʼ na
I_sample2_7415 Tien tiden maecte israel
I_sample2_7416 Ten troeien dē tor ilion
I_sample2_7417 Tien tide sloech doot ꝑcius
I_sample2_7418 Den riken cō acrisius
I_sample2_7419 En̄ maecte conīcrike mede
I_sample2_7420 Tote ghint in doude stede
I_sample2_7421 Dat te voren in ergos was
I_sample2_7422 Alsoe als ic bescreuē las
I_sample2_7423 Anderwarf mesdede sere
I_sample2_7424 Jsrael ieghen ōsen here
I_sample2_7425 Doen hiet hise dwinghen dā
I_sample2_7426 Den cō van madiā
I_sample2_7427 En̄ van amalec dats waer
I_sample2_7428 Dese dwonghense .vij. iaer
I_sample2_7429 Elcs iaers vʼherēt siit coren
I_sample2_7430 En̄ roefden beesten als wijt horē
I_sample2_7431 Doen riepē si ane gode ghenade
I_sample2_7432 God heeft hen troest beraden
I_sample2_7433 Met enē ꝓphete die here saen
I_sample2_7434 Vermaende hen wat hen was ghedaen
I_sample2_7435 Van gode diese wel node liet
I_sample2_7436 Maer hem en wildē si hoeʼn niet



I_sample2_7437 Doe quā een inghel sekerlike
I_sample2_7438 Tote enē ioas die was rike
I_sample2_7439 Enē sone haddi die hiet ghedeoen
I_sample2_7440 Hi derschede corē om dat doen
I_sample2_7441 Dat hine tʼ noet bi leuē soude
I_sample2_7442 Die inghel seide hem die gods houde
I_sample2_7443 Si met sterct meneghen māne
I_sample2_7444 Ghedeoen antwerde hem dāne
I_sample2_7445 Of god met ons ware twij
I_sample2_7446 Soide ont tongheual siin dꝰ bi
I_sample2_7447 Die inghel seide hem nv vare
I_sample2_7448 Jc gheue di cracht en̄ sinde di dare
I_sample2_7449 Dattu tfolc van madiā
I_sample2_7450 Doet slaes oft waeʼ een mā
I_sample2_7451 Ouʼ mā hielt hine bedi
I_sample2_7452 Seide ghedeoen en scedt nꝫ vā mi
I_sample2_7453 Eer ic wedʼ tot v comē
I_sample2_7454 Heuet een hueken ghenomē
I_sample2_7455 Dat soet hi en̄ brochtʼ mede broet
I_sample2_7456 Den inghel hi die spise boet
I_sample2_7457 Die inghel hiet hem ouʼ een
I_sample2_7458 Dat hijt tsop dʼ ap enē steen
I_sample2_7459 Van den huekene ghietē soude
I_sample2_7460 Die mā deet mʼ als hi woude
I_sample2_7461 Hadde ene roede na m̄s wise
I_sample2_7462 Die stac hi ane den stene wel lise
I_sample2_7463 Doe quā dʼ een vier vtē stene
I_sample2_7464 Dat sap vʼberde groet en̄ clene



I_sample2_7465 Mettien ontfoer hi mettʼ vaert
I_sample2_7466 Ghedioen die wert vervaert
I_sample2_7467 En̄ seide wat sal mij̄s ghescien
I_sample2_7468 Dat ic den inghel hebbe ghesien
I_sample2_7469 Onse here seide en vervaert di niet
I_sample2_7470 Snachts ontboet hi hē en̄ hiet
I_sample2_7471 Dat hi brake den outaer
I_sample2_7472 Die siin vadʼ maecte daer
I_sample2_7473 Jn baals ere des afgods
I_sample2_7474 Ghedeon ontsach hem tghebots
I_sample2_7474a Te doene al hiet hē ōse heʼ
I_sample2_7474b Wāt hi ōtsach die liede sere
I_sample2_7475 Hi dede bi nachte dat god gheboet
I_sample2_7476 Sanderdaghes wistent albloet
I_sample2_7477 Die liede ghemeenlijc vtʼ stede
I_sample2_7478 En̄ tident ioasse dat hijt dede
I_sample2_7479 Hi oft siin sone dese moert
I_sample2_7480 Brinct ons dinē sone voert
I_sample2_7481 Hi sprac wildijt berichtē al
I_sample2_7482 Of hi god es soe vreke hē baal
I_sample2_7483 Dus lietē sijt bliuē dan
I_sample2_7484 Maer amalec en̄ sine mā
I_sample2_7485 Die destrueerden al israel
I_sample2_7486 En̄ laghen int dal alsoe wel
I_sample2_7487 Die heileghe gheest quā in ghedioen
I_sample2_7488 Tfolc ontboet hi vā sabilon
I_sample2_7489 Van mānasce vā neptalim
I_sample2_7490 En̄ van asor dꝫ quā te him



I_sample2_7491 xxm. brochtē si ten daghe
I_sample2_7492 Selue quā hi en̄ sine maghe
I_sample2_7493 En̄ eyschtē dʼ van onsen here
I_sample2_7494 Een teken dor siin self ere
I_sample2_7495 Een vlies leide ghedon op derde
I_sample2_7496 En̄ bat gode dor sine werde
I_sample2_7497 Dat die qᵃme in dat vlies
I_sample2_7498 En̄ die erde niet en hadde dies
I_sample2_7499 Dit dede god dor sine bede
I_sample2_7500 Ten naesten daghe dede hi mede
I_sample2_7501 Des doos wt wl ene scelle
I_sample2_7502 Noch soe bat die deghen snelle
I_sample2_7503 Des ander daghes dꝫ die vacht
I_sample2_7504 Droghe bleue bider gods cracht
I_sample2_7505 En̄ die erde bedauwē soude
I_sample2_7506 Soe mochtē si vechtē als die boudē
I_sample2_7507 Dit dede god dor hē oppēbaeʼ
I_sample2_7508 Dor dat hi seghes seker ware
I_sample2_7509 Tflies dat saechte es en̄ wit
I_sample2_7510 Es die lichame ōbesmet
I_sample2_7511 Van der reindʼ maghet marien
I_sample2_7512 Die alle tonghen ghebenēdie
I_sample2_7513 Den dau die viel heimelike
I_sample2_7514 Jnden vliese van hemelrike
I_sample2_7515 Alsoe den dau heimelike quā ī dꝫ vlies
I_sample2_7516 Siit seker en̄ ghelouet dies
I_sample2_7517 Jhesus die dꝰ in mariē quā
I_sample2_7518 En̄ haer gaf en̄ niet en nā
I_sample2_7519 Meer suuʼheit dan si hadde eer
I_sample2_7520 En̄ heilichsde mettiē ēmʼmeer


I_sample3_17444 JVdits geeste gaet hier an
I_sample3_17445 Wijf van liue van hʼten man
I_sample3_17446 Nv vʼstaet dit na cyrus doot
I_sample3_17447 Wart een arfaxat heere groot
I_sample3_17448 Hi veste gatamꝰ die stede
I_sample3_17449 Die staet int cōrike van meden
I_sample3_17450 Om dat hi wilde moghētlike
I_sample3_17451 Wennen van meden dat cōrike
I_sample3_17452 Nabugodonosorare cambises
I_sample3_17453 Cyrꝰ sone vʼnoydi al des
I_sample3_17454 Hem gaf die vadʼ eer hi bleef doot
I_sample3_17455 Nivene eē stat hʼde groot



I_sample3_17456 En̄ van azirien dat lant
I_sample3_17457 .Xij. iaer dat es wel becant
I_sample3_17458 Droech hi crone vor cirus doot
I_sample3_17459 Arfaxat gaf hi .i. wedʼstoet
I_sample3_17460 Hi sloechen doot en wan sijn lant
I_sample3_17461 Als hi hadde in sijn lant
I_sample3_17462 Dat lant van persen en̄ van meden
I_sample3_17463 En̄ van yrcane en̄ al die steden
I_sample3_17464 Dʼ cyrus gheweldich aue was
I_sample3_17464a Doen behaechdem wel das
I_sample3_17464b En̄ uʼhief hem zeeʼ dʼ na
I_sample3_17465 En̄ hi sende tot in cecilia
I_sample3_17466 En̄ in al die lande ōtrēt hem
I_sample3_17467 Oec toter stat iherusalem
I_sample3_17468 En̄ hiechs tsens en̄ gauel mede
I_sample3_17469 Meer dan iemen vor hem dede
I_sample3_17470 En̄ si ontseiden hem alle gauel
I_sample3_17471 Doe hie hi sinen conīcstauel
I_sample3_17472 Holopherus en̄ hi gheboet
I_sample3_17473 Dat hi name sijn here groot
I_sample3_17474 En̄ hi niemēs oec vʼmoede
I_sample3_17475 No niemās borch no lant no stede
I_sample3_17475a Die sens en̄ gauel wilden ōthouden
I_sample3_17475b Hine deedse alle saen tʼ mouden
I_sample3_17475c Holopherꝰ gheieddem dan
I_sample3_17476 En̄ hi voer wt mꝫ menighen man
I_sample3_17477 Van madian doreet hijt dlāt
I_sample3_17478 En̄ van ytulia oec te hāt
I_sample3_17479 En̄ van mesopotania die staden
I_sample3_17480 Die prensen quamē al te ghenaden
I_sample3_17481 Mʼ borghen en̄ steden velden si nedʼ
I_sample3_17483 En̄ die afgode vort en̄ wedʼ
I_sample3_17484 Brac hi te stucken cleyn en̄ groot
I_sample3_17485 Om dat cambices gheboet
I_sample3_17486 Wāt hi woude wesen god
I_sample3_17487 Als si vʼnamen dat sware ghebot
I_sample3_17488 Die ioden al van iherusalem
I_sample3_17489 Worden si vʼvaert van hem
I_sample3_17490 En̄ waren alle ten rade
I_sample3_17491 Sondʼlinghe om dʼ tēple scade
I_sample3_17492 Si vesten alle die weghe seeʼ
I_sample3_17493 En̄ riepen vaste op onsen heeʼ
I_sample3_17494 Holopherꝰ vʼnā dit wel
I_sample3_17495 Dat die kindʼ van isrʼl
I_sample3_17496 Die weghe sloten hare en̄ dare
I_sample3_17497 En̄ vraechden ōtrent wat volke het ware
I_sample3_17498 Doen sprac die prense dʼ amoniten
I_sample3_17499 Achior die van ouden viten
I_sample3_17500 Wel bekende hoe dat volc quam
I_sample3_17501 Van den goeden abraham
I_sample3_17502 En̄ hoe si die roede see dorghīghen
I_sample3_17503 En̄ god nꝫ en wilde ghehīghen
I_sample3_17504 Dat hen iemen soude scaden
I_sample3_17505 Alsoe langhe als si wel daden



I_sample3_17506 Mʼ daden si sonde hi soudse plaghen
I_sample3_17507 Sondʼ vorste in corten daghen
I_sample3_17508 Men hefse vʼladen te menighʼ stōde
I_sample3_17509 Dʼse god scone heft of ontbonden
I_sample3_17510 Mʼ wildi wīnen saen dit diet
I_sample3_17511 Soe ondʼvint wel en̄ besiet
I_sample3_17512 Ofte hʼ god op hen es gram
I_sample3_17513 Wi bindense dan wel als eē lam
I_sample3_17514 Mʼ est soe dat hen god es hout
I_sample3_17515 So en mach ons helpē gheē ghewout
I_sample3_17516 Om dit balch hē holopherꝰ
I_sample3_17517 En̄ seide ic sal di vroedē des
I_sample3_17518 Dat gheē god en es āchior
I_sample3_17519 Dan alleene nabugodonosor
I_sample3_17520 Mijn grote heeʼ cambices
I_sample3_17521 Du moets met hen sijn ghewes
I_sample3_17522 Als icse wīne en̄ hare stede
I_sample3_17523 Dan soutu oec wetē die wʼhede
I_sample3_17524 Holophernes die hietē dʼ na
I_sample3_17525 Leeden tote in bethilia
I_sample3_17526 Een port die hi wilde wīnen
I_sample3_17527 Mʼ si ontsaghen die van bīnen
I_sample3_17528 En̄ bōdēren aen eē boem dʼ stede naer
I_sample3_17529 Die van bīnen quamē al dʼ
I_sample3_17531 En̄ leidenten ondʼ tfolc te samen
I_sample3_17532 Sine mesdaet telde hi en̄ sijn mesqᵃmē
I_sample3_17533 Hier berieden hen die heeren
I_sample3_17534 Welc sins dat si willen keeren
I_sample3_17535 Weder opgheuen of houdē die stat
I_sample3_17537 So dat si alle lofden dat
I_sample3_17538 Helpt hen god niet bīnen .v. daghē
I_sample3_17539 Dat si die stede den heʼn op draghē
I_sample3_17540 EEne goede wedue mʼcte dit
I_sample3_17541 Was in die stede en̄ hiet vīdit
I_sample3_17542 Dor scone en̄ reine vā liue
I_sample3_17543 Scalt die papē als keytiue
I_sample3_17543a Sondʼlinghe en̄ die heʼen meden
I_sample3_17543b Alle gadʼ van dʼ steden
I_sample3_17544 Dat si tʼmine ēmʼmeere
I_sample3_17545 Setten der ghenadē vā ōsē heere
I_sample3_17546 Dats vor gode grote mesdaet
I_sample3_17547 God moette stʼken onsen raet
I_sample3_17548 En̄ ic ga in den name ōs heʼen
I_sample3_17549 God moet mijn spel tē bestē keʼen
I_sample3_17551 Mettien es si wech ghegaen
I_sample3_17552 Haer iōcwijf volchde haer saē
I_sample3_17553 Wāt si drāc droech en̄ spise
I_sample3_17554 Si baden vor hare in elkʼ wise
I_sample3_17555 Alle die bīnen dʼ stede bleuen
I_sample3_17555a Vele hebbētʼ tranē ō gegheuē
I_sample3_17555b Wāt si dʼ vrouwen scade ōtsien



I_sample3_17555c Die vrinde alle na hʼ sien
I_sample3_17556 Als die dʼ vrouwē ōnen wale
I_sample3_17557 Daer si den berch ghīc te dale
I_sample3_17558 Hefse een bespiere gheuaē te hāt
I_sample3_17559 Sondʼ letten die seriant
I_sample3_17559a Leide die vrouwe tot dē here
I_sample3_17559b Als woudi hi hare doen dere
I_sample3_17560 Holoferus die sat dare
I_sample3_17561 Ondʼ eenen riken sperware
I_sample3_17562 Sidē van goude scoē vʼheuē
I_sample3_17563 En̄ menich steen dʼ in beweven
I_sample3_17564 Teerst hi sach die vrouwe clare
I_sample3_17565 Wart sijn hʼte ghevaē van hare
I_sample3_17566 Die vrouwe dedi sitten saen
I_sample3_17567 Met worden hefthise dʼ bestaen
I_sample3_17568 En̄ sprac wat daetstu hʼ neder
I_sample3_17569 Judich die ātwordem weder
I_sample3_17570 Onse volc blijft vʼloren saen
I_sample3_17571 Want het sonde heft ghedaen
I_sample3_17572 Dies biddic in hofsheden
I_sample3_17573 Dattu mi en̄ mijn goet wils beureden
I_sample3_17574 En̄ ghef mi orlof dat ic bi daghe
I_sample3_17575 En̄ bi nachte ga sondʼ laghe
I_sample3_17576 Want het behoeft mi tenē eere
I_sample3_17577 Of ic vʼliese lijf en̄ eere
I_sample3_17578 Oec segghics da ic dede vrij
I_sample3_17579 Dat hem op gheft iherusalem
I_sample3_17580 Doen sprac hi mꝫ alsulkʼ mare
I_sample3_17581 Moetstu wel sijn comē hare
I_sample3_17582 So wortstu grote vrouwe mꝫ vus
I_sample3_17583 Jn cō nabugodonosors huis
I_sample3_17584 En̄ ghi moecht gaen en̄ keeren
I_sample3_17585 Als ghi wilt altoes met eeren
I_sample3_17586 Est dach est nacht sondʼ waen
I_sample3_17587 Alsoe v best dūct ghedaen
I_sample3_17588 Van grotʼ vrouden na datte
I_sample3_17588a Leide hi die vrouwe tsinen scatte
I_sample3_17589 Holofernes hʼ bidden dede
I_sample3_17589a Heimelijc en̄ op hofshede
I_sample3_17590 Dat si bi hem slapen soude
I_sample3_17591 Si seide dat sijt ghʼne woude
I_sample3_17591a Mʼ si bat die vorste dri daghe
I_sample3_17591b Dat si bīnen dien aē hare maghe
I_sample3_17591c Mochte halen haer haue en̄ harē scat
I_sample3_17591d Oec bat si hem gheleede om dat
I_sample3_17591e Doen dedi eē ghebot ghebieden
I_sample3_17591f Vore al gadʼ sinen lieden
I_sample3_17591g Dat niemā dʼ vrouwen ē vraghe
I_sample3_17591h No bi nachte no bi daghe
I_sample3_17591i Wat si iaecht oft wat si bedrijft
I_sample3_17591j Die dit doet datmē dʼ ō ōtlijft
I_sample3_17591k Dus ghīc die vrouwe sondʼ saghe
I_sample3_17591l Vte en̄ in al dʼ twee daghe



I_sample3_17592 Sdʼde daghes quā si scoē ghepallert
I_sample3_17593 Holophʼnes dinct dat si sijns ghʼt
I_sample3_17594 Dies drāc hi van soyen so den wijn
I_sample3_17595 Dat h snachs sliep als eē swijn
I_sample3_17596 IN dit hiet si haren iōcwiue
I_sample3_17597 Dat si vor die dore bliue
I_sample3_17598 Selue ghinc si vor he staen
I_sample3_17599 En̄ si bat gode sondʼ waen
I_sample3_17600 Om mās hʼte met der mont
I_sample3_17601 Een swʼt te sinen hoofde stont
I_sample3_17602 Aen .i. collūme si nā dat swert
I_sample3_17603 Vrouw iudich en̄ si tract tʼvaert
I_sample3_17604 En̄ sloech hem thoet of teenē slaghe
I_sample3_17605 Si hiet den iōcwiue dat sijt draghe
I_sample3_17606 En̄ den dieren sporware
I_sample3_17607 Droeghen si oec wech vā dare
I_sample3_17608 Niemen heft hen den wech benomē
I_sample3_17609 Tot Bethulia sijn si comen
I_sample3_17610 Judich riep vaste ōtdoe ōtdoe
I_sample3_17611 Ontdoe die porte ghereet seit soe
I_sample3_17612 Die wachters kindē hʼ luit saē
I_sample3_17613 En̄ hebben hare die port ōtdaen
I_sample3_17614 Ghereedelijc en̄ mꝫ vlite
I_sample3_17615 Anchior die amonite
I_sample3_17616 Holophʼnes hooft vʼsach
I_sample3_17619 En̄ hi besneet hē op diē dach
I_sample3_17620 Als goet iode te siere vromen
I_sample3_17620a Die vandʼ port hebben vernomē
I_sample3_17620b Dʼ vrouwen comste en̄ hʼ daet
I_sample3_17620c Dat was in die dagheraet
I_sample3_17621 Vrouwe iudich dede dat hoeft tē mueʼ
I_sample3_17622 Steken op .i. scacht tier vre
I_sample3_17623 Men riep oec tfolc ten wapinē al
I_sample3_17624 Beide groot en̄ smal
I_sample3_17625 En̄ voeren vut te dien tiden
I_sample3_17626 Op dat volc van butē striden
I_sample3_17627 Si daden dʼ groot mort ghesciē
I_sample3_17628 Wāt die viāde waren onvʼsien
I_sample3_17629 Doch setten si hen tʼ were
I_sample3_17629a Beid met schilde en̄ mꝫ spere
I_sample3_17629b Den viāden wondʼt op diē dach
I_sample3_17629c Wʼ holofernes merren mach
I_sample3_17629d Wāt hi plach in āderen tiden
I_sample3_17629e Met den alre vorsten te striden
I_sample3_17629f Sulc seide die vrouwe keytiue
I_sample3_17629g Heften vʼdult mꝫ haren liue
I_sample3_17629h Te siere tēten dorste niemā gaen
I_sample3_17629i Wāt hi ghebot hadde ghedaē
I_sample3_17629j Dattʼ nieman in comen en soude



I_sample3_17629k Eermen met teeken hebben woude
I_sample3_17629l Sine wisten nꝫ van siere doot
I_sample3_17629m Die ioden deden hen scade groot
I_sample3_17629n Want si niemā mochten vʼsaghen
I_sample3_17629o Dor dat si den letsmā nꝫ ē saghen
I_sample3_17629p Een prense heft die dorst ghenomē
I_sample3_17629q En̄ es in dʼ tēten comen
I_sample3_17629r Daer holofernes buuc in lach
I_sample3_17629s Al sondʼ hoeft groot hātgheslach
I_sample3_17629t Maecten die gone al sondʼ waen
I_sample3_17629u Hi seide den herē die mare sean
I_sample3_17629v Noyt en wilder eē vechten meer
I_sample3_17629w Alse namen si den keer
I_sample3_17629x En̄ vloen van danen indʼ noot
I_sample3_17630 Die ioden sloeghentʼ vele doot
I_sample3_17631 Die si achtʼvolchden daer
I_sample3_17632 Dus telt die ieeste ouʼ waer
I_sample3_17633 Dat die roef soe groot was dʼ
I_sample3_17634 Men en conste bīnen .xxx. daghen
I_sample3_17635 Van den velde nꝫ ghedraghen
I_sample3_17635a Jndith sijt sekʼ das
I_sample3_17635b Daer Holifernes heeʼ of was
I_sample3_17636 INdith ꝓpheteerde en sanc
I_sample3_17637 Van den doēsdaghe sondʼ wāc
I_sample3_17638 Die goede vonden doen ghenade
I_sample3_17639 En̄ alle tormēt oec mede die quade
I_sample3_17640 Te iherusalem quā si dʼ naer
I_sample3_17641 Si offerde grote rijcheit daer
I_sample3_17642 Dʼ hare vierdemē tʼ stede
I_sample3_17643 Hare victorien den dach mede
I_sample3_17644 Die vrouwe bleef int volc dʼ na
I_sample3_17645 Vort meer gheheeten cābisa
I_sample3_17646 Si hadde wel c iaer en̄ viue
I_sample3_17647 Eer si versciet van desen liue
I_sample3_17648 Cambises nabugodonosor
I_sample3_17649 Die wan dʼ na menighen tor
I_sample3_17650 Van egipten wan hi dat lant
I_sample3_17651 Oec maecte hi dat si v becant
I_sample3_17652 Jn egipten die stat babilone
I_sample3_17653 Daer die soudane in draghen crone
I_sample3_17656 Als hi oec ruūde egipten lant
I_sample3_17657 Wart hi so siec oec te hant
I_sample3_17658 En̄ in damasch soe bleef hi doot
I_sample3_17659 Cambises die heere groot

