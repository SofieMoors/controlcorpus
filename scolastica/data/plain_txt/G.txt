
G_sample1_0591 Tottien stonden en ter uren
G_sample1_0592 so was van allen creaturen
G_sample1_0593 dat verstaet van allen beesten
G_sample1_0594 is tserpent tscalcste na der ieesten
G_sample1_0595 en̄ subtijl oec van zinne
G_sample1_0596 want die duuel wasser inne
G_sample1_0597 want doe lucifer die scone
G_sample1_0598 wart gheworpen van den trone
G_sample1_0599 had hijs nijt in alre wijs
G_sample1_0600 dat adam was int paradys
G_sample1_0601 en̄ peinsede hoe hine vut dede steken
G_sample1_0602 dede hi hem gods ghebod breken
G_sample1_0603 zo moeste hi vut peinsde hi dan
G_sample1_0604 mer dat hi ontsach den man
G_sample1_0605 des ghinc hi ierst toten wiue
G_sample1_0606 om dat si cranker was van liue
G_sample1_0607 metten serpente heuethise bestaen
G_sample1_0608 want het plach doe zonder waen
G_sample1_0609 op en̄ neder recht tegaene



G_sample1_0610 recht na des menschen ghedane
G_sample1_0611 beda scrijft die clerc was diere
G_sample1_0612 het was een serpents maniere
G_sample1_0613 gheaensicht als ene jonfrouwe
G_sample1_0614 vte hem sprac die onghetrouwe
G_sample1_0615 als hi nu doet wil dijt weten
G_sample1_0616 vte dien die hi heeft beseten
G_sample1_0617 en̄ hi seide dat ghebod
G_sample1_0618 waer omme gaeft v god
G_sample1_0619 dat h̶i̶ ghi uan allen houte ghemene
G_sample1_0620 nut zonder van enen allene
G_sample1_0621 dit vraghede hi want na hoer antworde
G_sample1_0622 zo visierde hi zine moerde
G_sample1_0623 zi sprac om dat wij bi auonturē
G_sample1_0624 die doet niet en souden besuren
G_sample1_0625 alsi bi auonturen seide
G_sample1_0626 merctehi wel huer crancheide
G_sample1_0627 dat si uaste niene ghelouede
G_sample1_0628 doe sprac vut tserpents houede
G_sample1_0629 neen ghine blijfter niet om doet
G_sample1_0630 mer wet wel die ere groet
G_sample1_0631 zo weltijt ghi daer af hebt gheten
G_sample1_0632 zo zuldi uroeden en̄ weten
G_sample1_0633 vroetscap als of ghi god waert
G_sample1_0634 eua waert verhouaert
G_sample1_0635 want si gode waende gheliken
G_sample1_0636 zi sach den sconen bome den riken
G_sample1_0637 die vrucht scone en̄ sochte
G_sample1_0638 en̄ zi at datsi zider becochte
G_sample1_0639 en̄ boet adame hoeren man
G_sample1_0640 die mettien merken began
G_sample1_0641 dat si altehant niene bleef doet
G_sample1_0642 nochtan wisthi wel al bloet
G_sample1_0643 wat quade daer af zoude comen
G_sample1_0644 dus eest bescreuen vā hem zomen
G_sample1_0645 en̄ at wat daer af soude ghescien
G_sample1_0646 huer oghen ontdaden mettien
G_sample1_0647 niet dat si blijnt hadden ghewesen
G_sample1_0648 mer huer lust verroerde met desen
G_sample1_0649 Jn die naturliken leden
G_sample1_0650 dat si teuoren niet en deden
G_sample1_0651 en̄ begonden hem te scamen
G_sample1_0652 van hore naecter mesquamen
G_sample1_0653 Doe namen si met ghemenē rade
G_sample1_0654 beidegader vigheblade
G_sample1_0656 ende gordense om huer scamelhede
G_sample1_0655 aldus decten si huer lede
G_sample1_0657 daersi zaten onder die rise



G_sample1_0658 hoerdensi in den paradyse
G_sample1_0659 gode wandren daerhi quam
G_sample1_0660 die sprac waer bistu adam
G_sample1_0661 here sprac hi doe ic hadde uerstaen
G_sample1_0662 dine stemme veruaerdic mi saen
G_sample1_0663 en̄ heb mi ghedect om das
G_sample1_0664 om dat ic naect was
G_sample1_0665 god sprac wie heeft di dat ghewiset
G_sample1_0666 zonder dattu di ghespiset
G_sample1_0667 heuest met dat ic di verboet
G_sample1_0668 doe sprac adam dulheit groet
G_sample1_0669 of als hi gode zine mesdaet
G_sample1_0670 tijen zoude en̄ zijn quaet
G_sample1_0671 dat wijf dattu mi gaues sprac hi
G_sample1_0672 gauet mi en̄ ic at bedi
G_sample1_0673 als of hi meinde het waer bleuen
G_sample1_0674 en hadstuse mi niet ghegheuen
G_sample1_0675 doe sprac god te hare diet at
G_sample1_0676 waeromme so deetstu dat
G_sample1_0677 doe teecht yeue den serpente
G_sample1_0678 mer van alden parlamente
G_sample1_0679 droech huer meninghe vā der tale
G_sample1_0680 gode te tijen altemale
G_sample1_0681 dat adam van der reinre eerde
G_sample1_0682 was ghemaect met groter weerde
G_sample1_0683 die nie smette en hadde ontfaen
G_sample1_0684 noch oec niet en was ondaen
G_sample1_0685 no met ploeghen no met spaden
G_sample1_0686 no besmet met ghenen ondaden
G_sample1_0687 betekent die reine marie
G_sample1_0688 die sonder enighe dorpernie
G_sample1_0689 huer reine uleisch in reinē liue
G_sample1_0690 niet als pleghen ander wiue
G_sample1_0691 Jhesus droech oec ende wan
G_sample1_0692 ombesmet vā enighen man
G_sample1_0693 ghelikerwijs oec als adam
G_sample1_0694 des zestendaechs ter werelt quam
G_sample1_0695 also was onze troest vercoren
G_sample1_0696 Jn der zester ewe gheboren
G_sample1_0697 den serpente en vraghede hi niet
G_sample1_0698 buten zinen rade eest ghesciet
G_sample1_0699 want bi den duuel quaemt al
G_sample1_0700 doe vloecte hijt als ict scriuen zal
G_sample1_0701 want hijs an tserpent began
G_sample1_0702 en̄ leide hem drie uloeke an
G_sample1_0703 om dattet driesins mesdede
G_sample1_0704 dat ierste in die nidichede
G_sample1_0705 dat ander om dattet loech



G_sample1_0706 terde om dat den man bedroech
G_sample1_0707 des waest aldus vermaledijt
G_sample1_0708 het hadde om smenschen hoecheit nijt
G_sample1_0709 bi dien seide god aldus zaen
G_sample1_0710 op dine borst zulstu gaen
G_sample1_0711 van loeghenen sloecht god in den mont
G_sample1_0712 en̄ sprac du soute talre stont
G_sample1_0713 eerde eten in dijn leuen
G_sample1_0714 dat luud dat hem was ghegheuen
G_sample1_0715 nam hem god daer ter stede
G_sample1_0716 en̄ gaf den monde venijn mede
G_sample1_0717 van hoene hadt enen godshat
G_sample1_0718 jc sal sprac god daer terstat
G_sample1_0719 vr̶ienscap setten zonder blijf
G_sample1_0720 tusghen di en̄ dat wijf
G_sample1_0721 zi sal op dijn houet treden
G_sample1_0722 en̄ du zout tot alre steden
G_sample1_0723 huer en̄ hueren gheslechte laghen
G_sample1_0724 dese woerde machmen draghen
G_sample1_0725 toter moeder gods marien
G_sample1_0726 die den duuel met sijnre partien
G_sample1_0727 altoes dwinghet ende iaghet
G_sample1_0728 al is dat hi huer laghet
G_sample1_0729 Recht als die man doet en̄ pine
G_sample1_0730 onfaet van serpents venine
G_sample1_0731 also mach smenschen nuchteren spu
G_sample1_0732 tserpent doden seggic v
G_sample1_0733 om dat si beide naect waren
G_sample1_0734 so vliet noch tserpent twaren
G_sample1_0735 den naecten man waer hi ghecleedt
G_sample1_0736 so scotet sijn venijn ghereet
G_sample1_0737 Jn ij. zaken mesdede twijf
G_sample1_0738 zi was houerdich in dat lijf
G_sample1_0739 bedi zette se emmerme god
G_sample1_0740 tesine onder des mans ghebod
G_sample1_0741 om dat si at verboden spise
G_sample1_0742 dat becocht si in zulker wise
G_sample1_0743 dat si met rouwen huer leuen leide
G_sample1_0744 om den appel daer ic af seide
G_sample1_0745 Om dat adam in eenre wise
G_sample1_0746 allene mesdede an die spise
G_sample1_0747 des gheneert hem noch met arbeide
G_sample1_0748 die man in bosch en̄ ander heide
G_sample1_0749 die eerde was gheuloect gnoech
G_sample1_0750 om datsi die vrucht droech
G_sample1_0751 des draghet si noch in onzen toerne
G_sample1_0752 beide dijstelen en̄ doerne
G_sample1_0752a beide dijstelen ende doerne.



G_sample1_0753 Doe maecte god yeuen en̄ adame
G_sample1_0754 om te decken hore scame
G_sample1_0755 twe rocke van beesten uellen
G_sample1_0756 dat meende hire mede als wj tellen
G_sample1_0757 dat decsels es van doden dieren
G_sample1_0758 en̄ du bist sterflic van manieren
G_sample1_0759 doe sprac god nu is adam ghemaect
G_sample1_0760 als een wijsman ende gheraect
G_sample1_0761 dit was ghelijc als in een spot
G_sample1_0762 om dat hi wilde wesen god
G_sample1_0763 om dat hi frailike weet
G_sample1_0764 quaeds en̄ goeds ondersceet
G_sample1_0765 Nu steect hine uten paradyse
G_sample1_0766 dat hi niet en nutte der spise
G_sample1_0767 die es an dat lignū vite
G_sample1_0768 en̄ dathi leue emmerme
G_sample1_0769 en̄ dit en darf v wondren niet
G_sample1_0770 dat dit van dien houte ghesciet
G_sample1_0771 want zulc eylant es onder den dach
G_sample1_0772 daer gheen mensche in steruen mach
G_sample1_0773 Jnt lant uā ceres wast zeggic v
G_sample1_0774 een dinc an bomen dat is ru
G_sample1_0775 daermen mede langhet dlijf
G_sample1_0776 en̄ alexander screef zonder blijf
G_sample1_0777 tesinen meister aristotiles
G_sample1_0778 dat ter zonnen bome uolc es
G_sample1_0779 die langhe leuen utermaten
G_sample1_0780 om datsi uan der urucht aten
G_sample1_0781 god stacken uten paradise
G_sample1_0782 om dat hi soude na dorpers wise
G_sample1_0783 die eerde oefenen. daer hi teuoren
G_sample1_0784 af was ghemaect. nu zuldi horen
G_sample1_0785 van wat lande hi ghemaect was
G_sample1_0786 vten lande van damas
G_sample1_0787 daerbi waren zi hi en̄ zijn wijf
G_sample1_0788 beide begrauen na huer lijf
G_sample1_0789 Jn spelunca duplici
G_sample1_0790 also noemt die bible mi
G_sample1_0791 Jn dien acker sloech also wel
G_sample1_0792 Cayn zinen broeder abel
G_sample1_0793 voer tparadijs zette onze here
G_sample1_0794 cherubin dat hi den duuel kere
G_sample1_0795 dat hi daer nemmerme in en vaert
G_sample1_0796 die hadde oec een vierich swaert
G_sample1_0797 dat hi den man den wech bename
G_sample1_0798 dat hire niet in en quame
G_sample1_0799 dat swaert is keringhe ghenant
G_sample1_0800 dat en is el niet dan een brant



G_sample1_0801 een vierich muur daer omme gheet
G_sample1_0802 bi dien eest dat ment kerende heet
G_sample1_0803 datten god daden wel doen mochte
G_sample1_0804 wanneer soet hem tijt dochte
G_sample1_0805 het was een slecht wech altesamen
G_sample1_0806 doe enoch en̄ helyas in quamen
G_sample1_0807 mer dat bloet dat zider liep
G_sample1_0808 vut ons heren wonden diep
G_sample1_0809 Jn sijnre passien deet al uut
G_sample1_0810 des esser menighe zalighe bruut
G_sample1_0811 van gods haluen zider in comen
G_sample1_0812 die huer loen heuet ghenomen.


G_sample2_7303 echt deden zi na sanghers doet
G_sample2_7304 die van isrʼl zonde groet
G_sample2_7305 en̄ god lietse dwinghen dan
G_sample2_7306 Jabin den coninc van canaan
G_sample2_7307 die in azor coninc was
G_sample2_7308 zijn marscalc dat was sisaras
G_sample2_7309 dese hadde tfolc .xx. iaer
G_sample2_7310 jn bedwanghe harde swaer
G_sample2_7311 doe riepen zi op gode met zinne
G_sample2_7312 tien tiden was ene prophetinne
G_sample2_7313 hiet delbora woende in effraym
G_sample2_7314 zi riep barach van neptalim
G_sample2_7315 horen man. en̄ zeide god
G_sample2_7316 die ghebiet di dit ghebot
G_sample2_7317 leydt te mancabor dijn here
G_sample2_7318 en̄ zetti met hem ter were
G_sample2_7319 .xx. dusent nem metti man
G_sample2_7320 van zabulon en̄ vā neptalim dan
G_sample2_7321 God zal di gheuē zekerleke
G_sample2_7322 daerbi dat phison loept die beke
G_sample2_7323 jn dine hande cisaras
G_sample2_7324 barach sprac enne doe niet das
G_sample2_7325 dune wilste zelue met mi varen
G_sample2_7326 Jc doe sprac delbora twaren
G_sample2_7327 mer een wijf zal hebbē die ere
G_sample2_7328 cisaras quam die mere
G_sample2_7329 dat dat here ware an porre
G_sample2_7330 te berghe waert van taborre
G_sample2_7331 hi versamende haesteleke
G_sample2_7332 tote fison bi der beke
G_sample2_7333 driedusent ghewapender man
G_sample2_7334 en̄ x dusent ridders daer an
G_sample2_7335 en̄ .ix. hondert waghene die snidē
G_sample2_7336 met zekelen aen beiden ziden
G_sample2_7337 en̄ ander waghene wien zoes wondert
G_sample2_7338 met hem enentwentich hondert
G_sample2_7339 delbora zeide tote barach
G_sample2_7340 gaue weder op desen dach
G_sample2_7341 zal di god gheuē cisaras
G_sample2_7342 hi daelde en̄ al dat met hem was
G_sample2_7343 en̄ delbora stont ende bat
G_sample2_7344 opten berch in eenre stat
G_sample2_7345 god gaf cisaras enē vaer
G_sample2_7346 enten ghenē die waren daer



G_sample2_7347 wijnt en̄ haghel en̄ reghen
G_sample2_7348 en̄ blixeme voerē hem ieghen
G_sample2_7349 zo dattie slinghere entie boghē
G_sample2_7350 hem min noch meer en doghen
G_sample2_7351 zul viel van waghene zulc vā perde
G_sample2_7352 die waert vertredē op die erde
G_sample2_7353 dus dede hem althere ter ulucht
G_sample2_7354 Cisaras vlo daer die vrucht
G_sample2_7355 Aldaer abner cineus
G_sample2_7356 woende en̄ zijn wijf was in zijn huus
G_sample2_7357 Abner was comen van ietro
G_sample2_7358 en̄ was daer ghegoedt also
G_sample2_7359 onder tfolc van isrʼl
G_sample2_7360 Abners wijf hiet iael
G_sample2_7361 zi hadde vrede met iabin
G_sample2_7362 Cisaras die vlo daer in
G_sample2_7363 en̄ bat datmene daer deckē zoude
G_sample2_7364 oec zeide hi dat hi drinken woude
G_sample2_7365 zi gaf hem mel en̄ hi sliep uaste
G_sample2_7366 doe doersloech zi horen gaste
G_sample2_7367 beide die slape en̄ neghelden daer
G_sample2_7368 Jeghen die erde dat is waer
G_sample2_7369 met enē yseren naghele
G_sample2_7370 Jahel betekent die behaghele
G_sample2_7371 entie scone maghet marie
G_sample2_7372 Cisaras ende zine partye
G_sample2_7373 dats lucifer en̄ zine scare
G_sample2_7374 die verwonnē zijn bi hare
G_sample2_7375 die naghel mach bedieden mede
G_sample2_7376 dien slotel hore reinichede
G_sample2_7377 daer zi den duuel mede verwan
G_sample2_7378 die melc die iahel gaf den man
G_sample2_7379 dat is ihʼs menslichede
G_sample2_7380 die den viant bedroech mede
G_sample2_7381 die hamer daer si mede sloech
G_sample2_7382 die ghelijct den cruce ghenoech
G_sample2_7383 bi marien reynichede
G_sample2_7384 en̄ bi ihʼs menschlichede
G_sample2_7385 en̄ bi den cruce es openbare
G_sample2_7386 Ghesconfiert des duuels scare
G_sample2_7387 DAer na zaen quam barach
G_sample2_7388 Jahel toghede hem waerhi lach
G_sample2_7389 doet daer hi liep met uare
G_sample2_7390 aldus zeide delbora ware
G_sample2_7391 dat een wijf zoude hebbē den zeghe
G_sample2_7392 barach leide there en weghe
G_sample2_7393 teghen iabin en̄ zijn here groet
G_sample2_7394 dien sloech hi aldaer ter doet



G_sample2_7395 en̄ azoth ene houet stede
G_sample2_7396 veldehi algader mede
G_sample2_7397 barach ende delbora
G_sample2_7398 zonghē en̄ loueden gode dʼ na
G_sample2_7399 die zo dicke en̄ zo wel
G_sample2_7400 bescudde die van isrʼl
G_sample2_7401 doe waren zi in vredē daer naer
G_sample2_7402 zonder uechten .xl. iaer
G_sample2_7403 Apollo was ī delboraes tidē
G_sample2_7404 dien die heidene langhe zidē
G_sample2_7405 Aenbeeddē in menich lant
G_sample2_7406 hi was die ierste die herpen vant
G_sample2_7407 en̄ visierde ierst musike
G_sample2_7408 dat was ene wijsheit rike
G_sample2_7409 esculapis vantse oec zijn zoene
G_sample2_7410 met eenre blixeme was die gone
G_sample2_7411 verbernet en̄ zine boeke mede
G_sample2_7412 dus bleef die behendichede
G_sample2_7413 verloren wel vijfhondert iaer
G_sample2_7414 tot datse ypocras vant daernaer
G_sample2_7415 tien tidē maecte oec ilusum
G_sample2_7416 van troyen den toern ilum
G_sample2_7417 tien tidē sloech doet percheus
G_sample2_7418 den coninc acrisitius
G_sample2_7419 en̄ maecte conincrike mede
G_sample2_7420 tote nie der ouder stede
G_sample2_7421 dat teuoren margos was
G_sample2_7422 Also alsict bescreuen las
G_sample2_7423 Anderwarf misdede zere
G_sample2_7424 isrʼl ieghen onzen here
G_sample2_7425 doe liet hi ze dwinghen dan
G_sample2_7426 den luden van madian
G_sample2_7427 en̄ dien van amalech dats waer
G_sample2_7428 diese dwonghen .vij. iaer
G_sample2_7429 elx jaers verheerden zi huer coren
G_sample2_7430 en̄ huer beestē alswijt horen
G_sample2_7431 doe riepen zi aen gode ghenadē
G_sample2_7432 en̄ hi heuet hem beraden
G_sample2_7433 enē prophete diese zaen
G_sample2_7434 vermaende wat hem was ghedaen
G_sample2_7435 van gode diese node liet
G_sample2_7436 mer si en wouden horen niet
G_sample2_7437 doe quam dinghel vā hemelrike
G_sample2_7438 tot enē ioas die was rike
G_sample2_7439 en̄ hadde enē zone hiet gedeon
G_sample2_7439a die listich was in al zijn doen
G_sample2_7439b Als ghi hierna zult horen
G_sample2_7440 Die stont en̄ dorschede coren



G_sample2_7441 daer hi ter noet bi leuen woude
G_sample2_7442 die inghel zeide gods houde
G_sample2_7443 zi metti starxt menigher manne
G_sample2_7444 gedeon antworde danne
G_sample2_7445 of god ware met ons twi
G_sample2_7446 waer ons tongheual dus bi
G_sample2_7447 dinghel zeide nu vare
G_sample2_7448 Jc gheue di crachte en̄ zeinde di dare
G_sample2_7449 dattu tfolc van madian
G_sample2_7450 doet slaest als een man
G_sample2_7451 Gedeon hilten ouer man
G_sample2_7452 en̄ zeide en sceit niet vā mi dan
G_sample2_7453 eer ic mach weder totti comen
G_sample2_7454 hi heuet een hoeken ghenomē
G_sample2_7455 en̄ heeftet ghesodē en̄ brochte broet
G_sample2_7456 den inghel hi die spise boet
G_sample2_7457 die inghel hiet hem ouer een
G_sample2_7458 dat hise leide op enen steen
G_sample2_7459 en̄ hi tsop daerop ghieten zoude
G_sample2_7460 mer die inghel als hi woude
G_sample2_7461 hadde ene roede na mans wise
G_sample2_7462 entie stac hi an die spise
G_sample2_7463 een vier quam daer uten stene
G_sample2_7464 diet al verbrande groet en̄ clene
G_sample2_7465 mettien ontuoer hi metter vaert
G_sample2_7466 gedeon die waert veruaert
G_sample2_7467 hi riep god wat zal mijns ghescien
G_sample2_7468 dat ic den inghel hebbe ghesien
G_sample2_7469 onze here zeide en veruare di niet
G_sample2_7470 des nachts gheboet hi hem en̄ hiet
G_sample2_7471 dat hi brake dat outaer
G_sample2_7472 dat zijn vader maecte daer
G_sample2_7473 Jn baals ere des afgoeds
G_sample2_7474 gedeon ontsach hem des gheboeds
G_sample2_7475 en̄ dede nachts dat hem god gheboet
G_sample2_7476 des daghes waert mens gheware al bloet
G_sample2_7477 entie lude van der stede
G_sample2_7478 zeiden ioas die dat dede
G_sample2_7479 dinē zone brinc os voert
G_sample2_7480 laten steruen vor dese moert
G_sample2_7481 hi sprac wildine berichten al
G_sample2_7482 Js hi god wreke hem baal
G_sample2_7483 dus lietent bliuen ghene man
G_sample2_7484 Amalech ende madian
G_sample2_7485 destrueerden isrʼl
G_sample2_7486 en̄ laghen int dal van iesrael
G_sample2_7487 die heiligheest quam in gedeone
G_sample2_7488 hi ontboet tfolc van zabulone



G_sample2_7489 van manasse en̄ van neptalim
G_sample2_7490 en̄ van azer die quamen te him
G_sample2_7491 met .xxxij. dusent tien daghen
G_sample2_7492 zelue quam hi met zinē maghen
G_sample2_7493 en̄ eischede van onzen here
G_sample2_7494 een teiken dor zijns zelues ere
G_sample2_7495 een vlies leide hi op die erde
G_sample2_7496 en̄ bat gode dor zine werde
G_sample2_7497 dattie dau quam in dat vlies
G_sample2_7498 entie erde niet en hadde dies
G_sample2_7499 dit dede god dor zine bede
G_sample2_7500 ten naesten daghe dede hi mede
G_sample2_7501 des daus daer vut vol ene scelle
G_sample2_7502 voert zo bat die deghen snelle
G_sample2_7503 des anders nachts dattoe die vacht
G_sample2_7504 droghe bleue bi godes cracht
G_sample2_7505 entie erde bedauwen zoude
G_sample2_7506 zo mochten zi uechtē alse die boude
G_sample2_7507 dat dede god dor hem openbare
G_sample2_7508 dat hi des zeghen zeker ware
G_sample2_7509 Dat vlies dat zachte is en̄ wit
G_sample2_7510 Js die lichame ombesmit
G_sample2_7511 van der reinre maghet marien
G_sample2_7512 die alle tonghen benedien
G_sample2_7513 die dau die vellet hemelike
G_sample2_7514 op die erde van hemelrike
G_sample2_7515 Also dede hi in dat vlies
G_sample2_7516 dats ihʼs zijt zeker dies
G_sample2_7517 die heimelike in huer quam
G_sample2_7518 die huer gaf en̄ niet en nam
G_sample2_7519 meer zuuerheidē dan zi hadde ere
G_sample2_7520 en̄ heilighedze emmermere.


G_sample3_17444 Judits geeste gaet hier an
G_sample3_17445 Van liue wijf. van herten man...
G_sample3_17445a Dit is die boec van judith
G_sample3_17446 NA coninc tyrus doet
G_sample3_17447 wart arfaxat here groet
G_sample3_17448 en̄ ueste gatanus die stede
G_sample3_17449 die staet in tlant vā mede
G_sample3_17450 om dat hi wilde moghentlike
G_sample3_17451 winen van meden tconincrike
G_sample3_17452 nabugodonosor cambices
G_sample3_17453 tyrus zone verdiende des
G_sample3_17454 dat hem cyrus gaf eer hi bleef doet
G_sample3_17455 niniue die stede groet
G_sample3_17456 ende van assyrien dat lant
G_sample3_17457 xij iaer dats wel becant
G_sample3_17458 droech hi crone vor tyrus doet
G_sample3_17459 dien gaf arfaxat wederstoet
G_sample3_17460 en̄ sloeghen doet en̄ wan tlant
G_sample3_17461 en̄ doe hi hadde in zine hant
G_sample3_17462 beide persen ende meden
G_sample3_17463 en̄ aldes uader moghentheden
G_sample3_17464 verhief hi zijn herte daerna
G_sample3_17465 ende hi zeinde in cicilia
G_sample3_17466 en̄ in al die lande omtrent hem
G_sample3_17467 al toter stat van iherusalem
G_sample3_17468 en̄ eysscede thuus en̄ gauel mede
G_sample3_17469 meer dan ye zijn uader dede
G_sample3_17470 en̄ zi ontseiden alle gauel
G_sample3_17471 doe nam hi zinē conincstauel
G_sample3_17472 holofernesse ende gheboet
G_sample3_17473 dat hi name zijn here groet
G_sample3_17474 en̄ niemens oec en uermede
G_sample3_17475 no borch no lant in ghene stede
G_sample3_17476 hi voer vut met menighen man
G_sample3_17477 en̄ stoerde tlant van madian
G_sample3_17478 en̄ oec tlant van cicilia
G_sample3_17479 ende mesopotamia
G_sample3_17480 doe baden die princen om genaden
G_sample3_17481 doe nam hi borghe ende staden
G_sample3_17482 ende velledze algader neder
G_sample3_17483 alle die afgode voert ende weder
G_sample3_17484 brac hi testucken cleen en̄ groet
G_sample3_17485 om dat cambices gheboet
G_sample3_17486 want hi wilde wesen god
G_sample3_17487 alsi uernamē dat swaer ghebod
G_sample3_17488 die ioeden van iherusalem
G_sample3_17489 warenzi ueruaert van hem
G_sample3_17490 dat hi niet al zulken scade
G_sample3_17491 den tempel ons heren en dade



G_sample3_17492 zi vesten die weghe zere
G_sample3_17493 en̄ baden uaste an onzen here
G_sample3_17494 doe vernaemt holofernes wel
G_sample3_17495 dattie kinder van isrʼl
G_sample3_17496 sloten die weghe hare entare
G_sample3_17497 en̄ vraghede wat uolc het ware
G_sample3_17498 daer sprac die prince der amonitē
G_sample3_17499 achior. die van ouden viten
G_sample3_17500 bekinde hoe dat folc quam
G_sample3_17501 van den goeden abraham
G_sample3_17502 en̄ hoe zi dor die rode zee ghinghen
G_sample3_17503 en̄ god niet en wilde ghehinghen
G_sample3_17504 dat hem yemen mochte scaden
G_sample3_17505 also langhe alsi wel daden
G_sample3_17506 mer daden zi zonde hi zoudze plaghē
G_sample3_17507 niewinghe oec in corten daghen
G_sample3_17508 heeft hise van bande ontbonden
G_sample3_17509 daer hise in om hore zonden
G_sample3_17510 nabugodonosor binden liet
G_sample3_17511 en̄ wil di verwinnen dit diet
G_sample3_17512 vreischt of hem god is gram
G_sample3_17513 wi bindenze oft waer een lam
G_sample3_17514 mer eest dat hi hem is hout
G_sample3_17515 zo ne diedt enghene ghewout...
G_sample3_17516 Om dit balch holofernes
G_sample3_17517 en̄ zeide ic zal di beuroeden des
G_sample3_17518 dat gheen god en zi achior
G_sample3_17519 zonder allene nabugodonosor
G_sample3_17520 mijn grote here cambices
G_sample3_17521 du moets met hem zijn ghewes
G_sample3_17522 als ic ze winne enti mede
G_sample3_17523 dan zaltu weten die waerheide
G_sample3_17524 holofernes hiet h̶e̶m̶ daer na
G_sample3_17525 hem leiden tote beculia
G_sample3_17526 ene porte die hi wilde winnen
G_sample3_17527 maer doe ontsaghē zi hem die vā binnē
G_sample3_17528 ende bondene an enē boem daer
G_sample3_17529 der steden een deel naer
G_sample3_17530 zo datten die van binnē namen
G_sample3_17531 en̄ brachten onder tfolc te zamen
G_sample3_17532 en̄ zeidē hem wat hi hadde misdaen
G_sample3_17533 doe behilden zine zonder waen
G_sample3_17536 en̄ holofernes belach die stat
G_sample3_17537 en̄ zeiden onder hem allen dat
G_sample3_17538 helpt hem god niet binnē .v. daghē
G_sample3_17539 dat si emmer wilden ghewaghen
G_sample3_17539a datsize stormen wilden
G_sample3_17539b waert datse die vā binnē hilden



G_sample3_17540 Ene wedue nu merket dit
G_sample3_17541 was in die stat en̄ hiet iudith
G_sample3_17542 harde scoen en̄ reine van liue
G_sample3_17543 zi scaut die papen alze keitiue
G_sample3_17547 ende zeide minen stillen raet
G_sample3_17546 die niet en zal wesen quaet
G_sample3_17548 en wil ic v altoes niet leren
G_sample3_17549 mer ic zal doen dwerc ons heren
G_sample3_17550 staet ter porten ic wil vutgaen
G_sample3_17551 mettien porrede zi wel zaen
G_sample3_17552 en̄ huer ioncwijf droech spise en̄ dranc
G_sample3_17553 met huer en̄ dede vutwart den ganc
G_sample3_17554 mer zo scone was zi bezonder
G_sample3_17555 dattie papen hadden wonder
G_sample3_17556 ende vor huer doe baden wale
G_sample3_17557 daersi ghinc vā berghe te dale
G_sample3_17558 vinghen ze die spieres tehant
G_sample3_17559 ende leiden ze daer zi vant
G_sample3_17560 holofernes die zat aldare
G_sample3_17561 onder enē dieren spaerware
G_sample3_17562 van ziden en̄ uā goude uerheuen
G_sample3_17563 en̄ menich steen daer in gheweuen
G_sample3_17564 tierst dat hise heeft uerzien
G_sample3_17565 Wart zijn herte beuaen mettien
G_sample3_17566 en̄ zi neech hem openbare
G_sample3_17567 holofernes sprac te hare
G_sample3_17568 zech twi quaemstu tot ons neder
G_sample3_17569 Judith antworde weder
G_sample3_17570 onze volc blijft verloren zaen
G_sample3_17571 want het heuet zeer misdaen
G_sample3_17572 god heeft mi gheseint te di
G_sample3_17573 dit te boetscapene vri
G_sample3_17574 ende ic di tot iherusalem
G_sample3_17575 Leden zal. en̄ dan nem
G_sample3_17576 dat uolc onder dijn ghebod
G_sample3_17577 hi sprac ombiet mi dit god
G_sample3_17578 zo zaltu grote vrouwe met ws
G_sample3_17579 wesen in nabugodonosors huus
G_sample3_17580 hi dede ze leiden daer ter stat
G_sample3_17581 al daer dat lach die grote scat
G_sample3_17582 zo dat iudith dat ghebat
G_sample3_17583 dat hi huer gheloefde dat
G_sample3_17584 datsi nachts mochte vutgaen
G_sample3_17585 horen god te biddene zaen
G_sample3_17586 hi liet huer al hueren wille doen
G_sample3_17587 drie der nachte deedzi orisoen
G_sample3_17588 en̄ ghinc al daer zi wilde mede
G_sample3_17589 holofernes huer bidden dede



G_sample3_17590 datsi bi hem slapen zoude
G_sample3_17591 en̄ zi zeide datsi woude
G_sample3_17592 en̄ quam te hem wel ghepalleert
G_sample3_17593 en̄ als hi ziet dat sijs begheert
G_sample3_17594 dranc hi van ioyen zo den wijn
G_sample3_17595 dat hi ghinc slapen als een swijn
G_sample3_17596 Judit hiet horen ioncwiue
G_sample3_17597 datsi vor die doere bliue
G_sample3_17598 zelue ghinc zi vor hem staen
G_sample3_17599 en̄ zi bad an gode zaen
G_sample3_17600 dat hise ghesterke teser stont
G_sample3_17601 te holofernes hoefde stont
G_sample3_17602 ene columme daer an hinc .i. swaert
G_sample3_17603 en̄ dat trac iudith teruaert
G_sample3_17604 en̄ sloech hem thoeft af tenen slaghe
G_sample3_17605 en̄ hiet den ioncwiue dat zijt draghe
G_sample3_17606 en̄ nam den goeden spareware
G_sample3_17607 en̄ droechen terstat wart zondʼ vare
G_sample3_17608 want huer tgaen nieman benam
G_sample3_17609 en̄ tierst datsi ter porten quam
G_sample3_17610 riep si god es met ons ondoe
G_sample3_17611 ende al dat uolc liep toe
G_sample3_17612 men lichte en̄ zi toghede dare
G_sample3_17613 dat hoeft enten spareware
G_sample3_17614 en̄ zeide louet gode met vlite
G_sample3_17615 Als achior die amonite
G_sample3_17616 holofernes hoeft ghesach
G_sample3_17617 van vare hi in ommacht lach
G_sample3_17618 doe hi dit zach dede hi tien tiden
G_sample3_17619 hem na die ioedsche wet besniden
G_sample3_17620 en̄ bleef ghelouich na die vre
G_sample3_17621 thoeft hinc iudith optie mure
G_sample3_17622 dat was ene stoute daet
G_sample3_17623 dat gheuiel in die dagheraet
G_sample3_17624 oec zeidemen doe in allen steden
G_sample3_17625 dat si teghen die viande streden
G_sample3_17626 tilike dattie ioeden vut quamen
G_sample3_17627 mer doet die heren vernamen
G_sample3_17628 dat holofernes zelue was doet
G_sample3_17629 Vlo dat here dor die noet
G_sample3_17630 entie ioeden volgheden naer
G_sample3_17631 en̄ sloeghenre menich daer
G_sample3_17632 binnē .xxx. daghen hebs gheloef
G_sample3_17633 hadden zi cume den roef
G_sample3_17634 en̄ wat so holofernes was
G_sample3_17635 hadde aldaer iudith als ic las
G_sample3_17636 en̄ iudith zanc gode enen zanc
G_sample3_17637 daer zi in vorzeide zonder wanc



G_sample3_17638 den doemsdach en̄ dattie quade
G_sample3_17639 ghepijnt zouden zijn zondʼ genade
G_sample3_17640 te ihʼrʼlʼm voeren zi daer naer
G_sample3_17641 en̄ offerden onzen here daer
G_sample3_17642 holofernes grote rijchede
G_sample3_17643 dien dach zo vierdemen mede
G_sample3_17644 ende iudith die wart daerna
G_sample3_17645 altoes gheheten cambisa
G_sample3_17646 zi leuede .c. iaer ende viue
G_sample3_17647 doe sciet zi van desen liue
G_sample3_17648 cambices nabugodonosor
G_sample3_17649 wan daer na menighen tor
G_sample3_17650 Jn egypten en̄ wan dat lant
G_sample3_17651 oec maecte hi dat is becant
G_sample3_17652 Jn egypten die stat babylone
G_sample3_17653 daer die soldane draghen crone
G_sample3_17654 wilmen die waerheit weten das
G_sample3_17655 als ons vorzeide iheremias
G_sample3_17656 doe hi egypten ruumde tlant
G_sample3_17657 wart hi zere ziec tehant
G_sample3_17658 Jn damas bleef hi doet
G_sample3_17659 cambices die here groet


G_sample4_22979 onze here quam aldaer
G_sample4_22980 als een die moede es en̄ zit
G_sample4_22981 op ene fonteine hiet iacobs pit
G_sample4_22982 die apostolen waren in die stede
G_sample4_22983 om spise te copene mede
G_sample4_22984 een wijf quam gaende daer hi zat
G_sample4_22985 om water en̄ onze here bat
G_sample4_22986 datsi hem drinken gaue
G_sample4_22987 dwijf andworde dus daer aue
G_sample4_22988 want zine jode zach bedi
G_sample4_22989 hoe mochstu drinken van mi
G_sample4_22990 want ic ben ene samaritane
G_sample4_22991 hier vor dede hi teuerstane
G_sample4_22992 dat salmanasar die coninc
G_sample4_22993 tfolc van isrʼl al vinc
G_sample4_22994 metten coninc ozee
G_sample4_22995 daerna haddē zi coninc mee
G_sample4_22996 jn tlant voerde hise van caspia
G_sample4_22997 daer ze alexander sloech daerna
G_sample4_22998 zijn volc zeinde in isrʼl
G_sample4_22999 tlant tewinnē doe weerdē hem fel
G_sample4_23000 leuwen. die god zeinde in tlant
G_sample4_23001 hierom ontfinghen zi altehant
G_sample4_23002 die joedsche wet en̄ dat besniden
G_sample4_23003 hiertoe hadden zi tallen tiden
G_sample4_23004 afgode daer zi gheloefden ane
G_sample4_23005 dit hieten wesen samaritane
G_sample4_23006 van samarien die stede
G_sample4_23007 huer uate noch huer spise mede
G_sample4_23008 en wilden die ioden niet ombarē
G_sample4_23009 van desen was dat wijf twaren
G_sample4_23010 die onze here kende dat
G_sample4_23011 en̄ hi zeide daer terstat
G_sample4_23012 datsi ghehadt hadde .v. man
G_sample4_23013 en̄ daer zi huer hilde an
G_sample4_23014 datsi zine amye ware
G_sample4_23015 doe zeide dwijf al openbare
G_sample4_23016 jc zie dattu prophete zijs
G_sample4_23017 onze vorders waren wijs
G_sample4_23018 baden gode en̄ dienden him
G_sample4_23019 hier opten berch te garisim
G_sample4_23020 en̄ ghi zegt datmen hem
G_sample4_23021 zal offren in ihʼrʼlʼm
G_sample4_23022 Onze here andworde hare
G_sample4_23023 wijf gheloue mi openbare
G_sample4_23024 dat die tijt is comen mede
G_sample4_23025 dat te ihʼrʼlʼm in die stede
G_sample4_23026 noch hier en zuldi bidden niet



G_sample4_23027 an dese worde hi bediet
G_sample4_23028 datmen gode ouer al
G_sample4_23029 met gheloue aenbeden zal
G_sample4_23030 niet te ihʼrʼlʼm allene
G_sample4_23031 alsmen dede doe zo clene
G_sample4_23032 was tgheloue in ertrike
G_sample4_23033 dwijf andworde cortelike
G_sample4_23034 jc weet wel dat kerst comē zal
G_sample4_23035 en̄ als hi coemt hi zal ons al
G_sample4_23036 zegghen en̄ doen uerstaen
G_sample4_23037 onze here andworde zaen
G_sample4_23038 jc bent. doe lietsi staen den stoop
G_sample4_23039 ter stat wart dede zi den loop
G_sample4_23040 en̄ zeide den porters dan
G_sample4_23041 coemt en̄ ziet hier enen man
G_sample4_23042 die mi heuet al bediet
G_sample4_23043 zo wat mi es ghesciet
G_sample4_23044 mach dat xp̄s doch iet wesen
G_sample4_23045 tfolc quam uter stede na desen
G_sample4_23046 en̄ doe hise zach comen dare
G_sample4_23047 zeide hi datter coren ware
G_sample4_23048 ghereet ten oeste dat bedude
G_sample4_23049 ghereet teghelouene liede
G_sample4_23050 zo datsi hem baden dat
G_sample4_23051 dat hi mede ghinghe in die stat
G_sample4_23052 ende was met hem .ij. daghe mede
G_sample4_23053 Daer hire vele ghelouen dede.
G_sample4_23054 Uan sichar quam hi daer na
G_sample4_23055 jn galilee tote cana
G_sample4_23056 daer een conincxken was
G_sample4_23057 dat beduut alsict las
G_sample4_23058 een die moghenste van den lande
G_sample4_23059 na den coninc alsict kande
G_sample4_23060 jn cafarnaum lach ziec zijn zone
G_sample4_23061 onzen here bat hi die gone
G_sample4_23062 dat hire quame en̄ hine ghenase
G_sample4_23063 god scauten ghelike den dwasen̶
G_sample4_23064 want hi peinsde in zijn ghedochte
G_sample4_23065 dat hine niet ghenesen en mochte
G_sample4_23066 hine ware zelue ghegaen
G_sample4_23067 doch heeft hi an hem uerstaen
G_sample4_23068 dat god an hem ghesprokē heuet
G_sample4_23069 ganc thuus dijn zone leuet
G_sample4_23070 mettien worde hi ghenas
G_sample4_23071 daer hi zelue niet en was
G_sample4_23072 die man en̄ zine maisseniede
G_sample4_23073 gheloefden doet aldus ghesciede
G_sample4_23074 hiertoe scriuet ons dus jan



G_sample4_23075 nu zegghen die andʼ drie vort an.
G_sample4_23075a die .xx. zondach na pinxten.
G_sample4_23076 Leui die oec hiet matheus
G_sample4_23077 maecte onzen here in zijn huus
G_sample4_23078 ene werscap horic tellen
G_sample4_23079 daer aten mede leuijs ghesellen
G_sample4_23080 publicane dat bediet
G_sample4_23081 volc dat vele der werelt pliet
G_sample4_23082 die phariseen die hem mede
G_sample4_23083 verhieuen in die heilichede
G_sample4_23084 als die vroet waendē zijn zere
G_sample4_23085 zi begrepen onzen here
G_sample4_23086 dat hi at metten zondaren
G_sample4_23087 mer hi andworde tewaren
G_sample4_23088 en ben daer om niet comen al
G_sample4_23089 dat ic die rechte roepen zal
G_sample4_23090 mer zondarē die hebbē misdaen
G_sample4_23091 datsi penitencie ontfaen
G_sample4_23092 oec begrepen zine alsi zaghen
G_sample4_23093 dat zine ionghers niet en plaghē
G_sample4_23094 teuastene. mer onze here
G_sample4_23095 onsculdichtse zere
G_sample4_23096 jn dien dat uolc was ongheleert
G_sample4_23097 en̄ in wighe no ghekeert
G_sample4_23098 en̄ hi vleisscelic met hem ware
G_sample4_23099 mer alst ghesciede daer nare
G_sample4_23100 dat hi hem wart ghenomen
G_sample4_23101 zo zoude hem vele teuastē comen
G_sample4_23102 die phariseen wilden mettien
G_sample4_23103 een hemel teken van hem zien
G_sample4_23104 mer hi ontseit hem en̄ zeide mee
G_sample4_23105 die heidine van niniue
G_sample4_23106 beter waren dan zi
G_sample4_23107 en̄ zeide redene waerbi
G_sample4_23108 want si penitencie daden
G_sample4_23109 doe ze jonas dreichde van scaden
G_sample4_23110 ende hi meerre dan jonas ware
G_sample4_23111 oec zeide hi ze argher openbare
G_sample4_23112 dan die heidine coninghinne
G_sample4_23113 die dor cracht van salomons zinne
G_sample4_23114 van verre quam zoekē die mare
G_sample4_23115 en̄ hi wiser dan salomon ware
G_sample4_23116 Die prince der synagogē quam
G_sample4_23117 tot onzen here alsict vernam
G_sample4_23118 en̄ aenbeedden en̄ zeide mede
G_sample4_23119 mijn dochter is nu doot ter stede
G_sample4_23120 com en̄ lech dijn hant op hare
G_sample4_23121 zi zal leuen openbare



G_sample4_23122 mer doe hi darwart zoude gaen
G_sample4_23123 quam een wijf an hem zaen
G_sample4_23124 die ghebloedt hadde .xij. iaer
G_sample4_23125 ende taste allene die vaesen daer
G_sample4_23126 van zinē mantel alsict las
G_sample4_23127 mettien gheloue datsi ghenas
G_sample4_23127a Uan zente. die .xxiij. zondʼ na pinxtē.
G_sample4_23128 Ambrosius machmen lesen
G_sample4_23129 dat dit martha zoude wesen
G_sample4_23130 marien zuster magdalene
G_sample4_23131 Jhʼs en̄ zine ionghers ghemene
G_sample4_23132 quamen daer woende lazarus
G_sample4_23133 dat was een prince hi ghinc int huus
G_sample4_23134 petre leidde hi mede danne
G_sample4_23135 jacob den meerren ende janne
G_sample4_23136 en̄ der jonfrouwen moedʼ en̄ uader
G_sample4_23137 die ander dreef hi vut algader
G_sample4_23138 want toten luden dat hi riep
G_sample4_23139 dattie dochter lach ende sliep
G_sample4_23140 om dat hise uersceidē vant
G_sample4_23141 die jonfrou nam hi bi der hant
G_sample4_23142 en̄ hiet huer datsi zoude opstaen
G_sample4_23143 en̄ hiet huer redene gheuen zaen
G_sample4_23144 dats verrisenisse warachtich
G_sample4_23145 men vint touerie zo machtich
G_sample4_23146 daermē die doden doet bi verrisen
G_sample4_23147 mer zine doens in gheenre wisen
G_sample4_23147a matheus
G_sample4_23148 Uan dane scriuet matheus
G_sample4_23149 ghinc onze here jhesus
G_sample4_23150 .ij. blinde volchden hem om tgone
G_sample4_23151 en̄ riepen ihesus dauids zone
G_sample4_23152 ontfarme onzer. doe hi thuus quā
G_sample4_23153 te nazareth. alsict vernam
G_sample4_23154 taste hi huer oghen en̄ zi ondadē
G_sample4_23155 mer allene heeft hise gheladen
G_sample4_23156 dat het niement en worde becant
G_sample4_23157 nochtan zeident al dor tlant
G_sample4_23158 doe zi ghesceiden waren dane
G_sample4_23159 als ons matheus doet te uerstane
G_sample4_23159a Beide. Die derde zondʼ ī den vastē.
G_sample4_23160 lucas en̄ marcus ghewaghen das
G_sample4_23161 dat ene beseten was
G_sample4_23162 metten viant diemen hem brochte
G_sample4_23163 die oec niet spreken en mochte
G_sample4_23164 onze here dreef vut den viant
G_sample4_23165 entie stomme sprac althant
G_sample4_23166 doe prijsden daer menich een



G_sample4_23167 mer die quade phariseen
G_sample4_23168 zeide ouer een tesamen
G_sample4_23169 dat hi in belzebubs namen
G_sample4_23170 die prince van den duuelē ware
G_sample4_23171 die viande vut driuē van vare
G_sample4_23172 Jhʼs andworde daer ter stede
G_sample4_23173 of ic bi belzebubs moghenthede
G_sample4_23174 den viant verdriuen can
G_sample4_23175 bi wes crachte doent v kindʼ dan
G_sample4_23176 want die joden dat wel wisten
G_sample4_23177 dat onder hem warē exorcisten
G_sample4_23178 dat luut beswerē in onze tale
G_sample4_23179 die de duuelen consten wale
G_sample4_23180 vten menschen varen doen
G_sample4_23181 endie woorde van salomoen
G_sample4_23182 en̄ dat zeiden zi openbare
G_sample4_23183 dat van gods haluen ware
G_sample4_23184 mer die miracle ons heren
G_sample4_23185 wilden zi ten quaetsten keren.
G_sample4_23185a lucas
G_sample4_23186 HJerna scriuet lucas dat
G_sample4_23187 dat ihʼs quam in ene stat
G_sample4_23188 daer hem een phariseus bat
G_sample4_23189 also dat hi met hem at
G_sample4_23190 al daer quam met groten wene
G_sample4_23191 die bezondichde magdalene
G_sample4_23192 en̄ dwoech met tranē zine voete
G_sample4_23193 met horen hare wreef zi ze zoete
G_sample4_23194 Ghene phariseus hiet symoen
G_sample4_23195 en̄ peinsde in zijn doen
G_sample4_23196 waert dat dese prophete ware
G_sample4_23197 hi zoudet weten openbare

Line_number 23198 is missing

Line_number 23199 is missing

Line_number 23200 is missing

Line_number 23201 is missing
G_sample4_23202 en̄ zeide huer waer vele verlatē
G_sample4_23203 wantsi minden vtermaten
G_sample4_23204 aldaer ter zeluer stonden
G_sample4_23205 vergaf huer god hore zonden
G_sample4_23206 en̄ zi uolchde hem na
G_sample4_23207 onze here ghinc in judea
G_sample4_23208 jn enen casteel quam hi ghegaen
G_sample4_23209 daer heeften martha ontfaen
G_sample4_23210 jn hur huus die zuster marien
G_sample4_23211 en̄ diende hem en̄ zire partien
G_sample4_23212 maria zat bi zinen voeten
G_sample4_23213 en̄ hoerde spreken ihʼs den zoeten
G_sample4_23214 martha claghede dat magdalene
G_sample4_23215 huer liet dienen allene
G_sample4_23216 daer prijsde god marien zere
G_sample4_23217 zo wijslike in zulken kere



G_sample4_23218 dat hi altoes in gheenre wijs
G_sample4_23219 marthen niet en sprac misprijs


G_sample5_33296 die morderen die den tempel helden
G_sample5_33297 rustten in der waere oec zelden
G_sample5_33298 doch visierden zi dese moort
G_sample5_33299 an die wetside hoort
G_sample5_33300 stont een portael goet en̄ diere
G_sample5_33301 daer droeghen zi hout sciere



G_sample5_33302 butimen en̄ sulphur oec mede
G_sample5_33303 en̄ weken danen vander stede
G_sample5_33304 ghelijc of zi ghelouich waren
G_sample5_33305 vele riese vander scaren
G_sample5_33306 volchden en̄ clommen naer
G_sample5_33307 met ledren opt portael daer
G_sample5_33308 dat dochte den iodē zijn quaet
G_sample5_33309 als dat joedsche uolc verstaet
G_sample5_33310 dat tportael vol was tehant
G_sample5_33311 staken zi ghinder in den brant
G_sample5_33312 die wart altehant ontsteken
G_sample5_33313 die romeyne met horen treken
G_sample5_33314 wordē begaen daerne was gheen vlien
G_sample5_33315 tytus die dit heeft verzien
G_sample5_33316 was droeue hine const ghewrekē
G_sample5_33317 met aldusghedanen treken
G_sample5_33318 storuen zi wel na altemale
G_sample5_33319 die daer waren opten portale
G_sample5_33320 daerna brakent die ioden al
G_sample5_33321 mer dusghedane misual
G_sample5_33322 maecte die romeyne vroet
G_sample5_33323 elc heeft hem tenauwer behoet
G_sample5_33324 ten naesten daghe zo onstaken
G_sample5_33325 die romeyne om dese zaken
G_sample5_33326 dat portael aen die noortside
G_sample5_33327 al omme den tempel tien tide
G_sample5_33328 dat was aldusghedane moort
G_sample5_33329 nu hoert een deel van der poort
G_sample5_33330 wies die hongher zo groet
G_sample5_33331 noyt man hoerde dies ghenoet
G_sample5_33332 om spise vechten zo menighē wijch
G_sample5_33333 daer omme was al die crijch
G_sample5_33334 ja dieue ondecten mede
G_sample5_33335 die dode lude vander stede
G_sample5_33336 en̄ onderzochten die te eten
G_sample5_33337 riemen scoen wil dijt weten
G_sample5_33338 aten zi daer zi dlijf mede hilden
G_sample5_33339 en̄ dat leder van den scilden
G_sample5_33340 ja wat zal nu des meer
G_sample5_33341 hoert hier iamer en̄ groet zeer
G_sample5_33342 Een wijf van ouer die iordane
G_sample5_33343 die wilen rike was ic wane
G_sample5_33344 marie hietsi bi namen
G_sample5_33345 doe dander lude in iherusalem qᵃmē
G_sample5_33346 quam zire in en̄ wart beseten
G_sample5_33347 metten andren als wi weten
G_sample5_33348 watsi met hore hadde brocht
G_sample5_33349 van ouer dwater bezocht



G_sample5_33350 was van rouers huer ghenomen
G_sample5_33351 daertoe zach zi altoes comen
G_sample5_33352 die rouers die huer namen deten
G_sample5_33353 als zire yet hadde vergheten
G_sample5_33354 die vrouwe dat zwaer verdroech
G_sample5_33355 en̄ vloecte die dieue ghenoech
G_sample5_33356 om datsi gherne hadde verdient
G_sample5_33357 dat enich viant ofte vrient
G_sample5_33358 huer dlijf hadde ghenomen
G_sample5_33359 mer daertoe en mocht niet comen
G_sample5_33360 en̄ datmen huer nam zo rene
G_sample5_33361 dat huer en bleef grote no clene
G_sample5_33362 en tie hongher ghinc huer an zere
G_sample5_33363 daertoe verwoedde gramscap mere
G_sample5_33364 dies wartsi van fellen moede
G_sample5_33365 en̄ van brekenisse van goede
G_sample5_33366 teghen hore nature gram
G_sample5_33367 huer zughende kint datsi nam
G_sample5_33368 verdoemt kijnt zeide zi van desen
G_sample5_33369 jamerlike zalt metti wesen
G_sample5_33370 te wies behoef zal ic di voeden
G_sample5_33371 den romeynē wiltuut vroeden
G_sample5_33372 du wordst aerm behoudstu dlijf
G_sample5_33373 mer die hongher aerm keitijf
G_sample5_33374 zal di verteren eer dit ghesciet
G_sample5_33375 nochtan is dit mordadighe dit
G_sample5_33376 argher dan zijn zi twee
G_sample5_33377 wes mine spise voertmee
G_sample5_33378 die dieue zelen werden erre
G_sample5_33379 men zal dese dinc tellen verre

Line_number 33380 is missing

Line_number 33381 is missing
G_sample5_33382 dit spracsi en̄ sloech hur kint doet
G_sample5_33383 zom briet zijt ofte zoet
G_sample5_33384 en̄ dander decte zi en helt
G_sample5_33385 nu quamē die rouers met ghewelt
G_sample5_33386 en̄ hebben dat verroken zaen
G_sample5_33387 zi dreigheden ze doet te slaen
G_sample5_33388 en ware datsi die spise gaue
G_sample5_33389 zi zeide een goet deel daer aue
G_sample5_33390 hebbic ghehouden tuwen behoef
G_sample5_33391 mettien datsi dat decsel op hoef
G_sample5_33392 en̄ toghede hem hurs kinds relijf
G_sample5_33393 daerne was gheen zo coene keitijf
G_sample5_33394 hem en eysde daer hijt zach toe
G_sample5_33395 doe zeide dwijf hoe vaerdi hoe
G_sample5_33396 dits mijn kijnt wildijt weten
G_sample5_33397 en̄ ic hebber voren af gheten
G_sample5_33398 en wille niet dat ghi zekerre zijt
G_sample5_33399 dan een wijf hens ghene tijt



G_sample5_33400 en̄ ontfarmigher dan die moeder
G_sample5_33401 al eest dat ghi zijt vroeder.

Line_number 33402 is missing

Line_number 33403 is missing
G_sample5_33404 Al beuende ghinghē zi dane
G_sample5_33405 en̄ cume lieten zi als ic wane
G_sample5_33406 der moeder allene hebben dat
G_sample5_33407 hier af wart vol al die stat
G_sample5_33408 onder there quam oec die mare
G_sample5_33409 zelc waende dat boerde ware
G_sample5_33410 zelc ontfaermets. en̄ zelc mede
G_sample5_33411 haetter omme alle die stede
G_sample5_33412 Tytus claghets onzen here
G_sample5_33413 en̄ toghede dat hi hem ere
G_sample5_33414 pays boet en̄ vergheuen woude
G_sample5_33415 alle misdaet met hore scoude
G_sample5_33416 mer zi coren strijt vor vrede
G_sample5_33417 en̄ hongher vor weelde mede
G_sample5_33418 en̄ om datsi te haren scanden
G_sample5_33419 onstaken met horen handen
G_sample5_33420 waren zi wert van zulker spise
G_sample5_33421 mer hi zout wreken in derre wise
G_sample5_33422 dat hi tlant zoude destrueren
G_sample5_33423 entie porte alzo verteren
G_sample5_33424 dat nemmeer man en zaghe die stede
G_sample5_33425 daer dwijf huer kint dus verdede
G_sample5_33426 aldus maecte hi zijn gheclach
G_sample5_33427 jn den oechst opten .xiij. dach
G_sample5_33428 zo waert voldraghen die dracht
G_sample5_33429 west an den tempel met grotʼ cracht
G_sample5_33430 dus brachtmē doe den starkē ram
G_sample5_33431 .viij. daghe staec zi alsic vernam
G_sample5_33432 datsi wonnē niet een haer
G_sample5_33433 zo groet was tgewerke daer
G_sample5_33434 die poorte ondergroeuen zi zome
G_sample5_33435 mer daer af quā hem ghene vrome
G_sample5_33436 en diedde niet dat zire an daden
G_sample5_33437 zo datsi worden beraden
G_sample5_33438 datsi ledren toe droeghen
G_sample5_33439 mer die ioden versloeghen
G_sample5_33440 der romeyne zo uele
G_sample5_33441 dat hem ghinc uten spele
G_sample5_33442 hier om wart tytus tonghemake
G_sample5_33443 en̄ hiet datmē die porte onstake
G_sample5_33444 doe quamē die twee felste gheuloen
G_sample5_33445 die onder hem hadde symoen
G_sample5_33446 tote tytus om ghenaden
G_sample5_33447 hi was dies harde wel beraden
G_sample5_33448 dat hise hadde doen ontliuen
G_sample5_33449 mʼ hi ne wilde niet meinedich bliuē



G_sample5_33450 wantsi mordadich waren
G_sample5_33451 die riddre droeghen vier zondʼ sparē
G_sample5_33452 en̄ ghinghen die porte onsteken
G_sample5_33453 die ioden en constent niet ghewrekē
G_sample5_33454 dat ziluer smalt tehant daer teghē
G_sample5_33455 daer thout mede was besleghen
G_sample5_33456 en̄ thout onstac altehant
G_sample5_33457 als die ioden zaghen den brant
G_sample5_33458 ontsanc hem herte en̄ moet
G_sample5_33459 want ghene hulpe daer teghē stoet
G_sample5_33460 nochtan en gauen zire omme niet
G_sample5_33461 zo uele doch datter een toe riet
G_sample5_33462 datmens behoudē zoude doch
G_sample5_33463 dat zelue datter stonde noch
G_sample5_33464 daghes ende nachts wies
G_sample5_33465 die starke brant zijt zeker dies
G_sample5_33466 Ten naesten daghe tytus gheboet
G_sample5_33467 datmē lesschede den brant groet
G_sample5_33468 om wech te makene den here
G_sample5_33469 hi nam raet na zinen ghere
G_sample5_33470 metten vorsten van zinē rade
G_sample5_33471 wat hi best metten tempel dade
G_sample5_33472 zelc zeide het ware best te broken
G_sample5_33473 die ioden zoudē weder stoken
G_sample5_33474 nuwe orloghe lietmenne staen
G_sample5_33475 want al waren zi dan gheuaen
G_sample5_33476 zi zoudē omlanc alle keren
G_sample5_33477 daer ten temple met eren
G_sample5_33478 hem sceen best wesen een casteel
G_sample5_33479 dus waert gheuelt best al gheheel
G_sample5_33480 Tytus andworde zulc werc
G_sample5_33481 zo scone zo dure en̄ zo sterc
G_sample5_33482 dat en brake hi nemmermere
G_sample5_33483 het ware den romeynē groet ere
G_sample5_33484 datter zulc werc in stonde
G_sample5_33485 men maecte die stratē in cortʼ stonde
G_sample5_33486 die ioden van vare en̄ van onwille
G_sample5_33487 lieten ze maken en̄ laghen stille
G_sample5_33488 des nachts quamē zi vut ghelopen
G_sample5_33489 ter poorten die stont open
G_sample5_33490 en̄ hebben die romeyne bestaen
G_sample5_33491 diese wel bitterlike ontfaen
G_sample5_33492 dit verzach zaen daer na
G_sample5_33493 Tytus van antonia
G_sample5_33494 en̄ quam met ere scare ten stride
G_sample5_33495 doe weken die joden ouer zide
G_sample5_33496 jn dinderste porte ouer noet
G_sample5_33497 hore lude zijn vele doet



G_sample5_33498 en̄ tytus keerde in antonia
G_sample5_33499 hi zette tsandersdaghes daerna
G_sample5_33500 den tempel tebesittē al omme
G_sample5_33501 met al den here tere somme
G_sample5_33502 mer die sentencie van onzen here
G_sample5_33503 had vʼdoemt den tempel zo zere
G_sample5_33504 en̄ verberndene met viere
G_sample5_33505 als ghi zult vernemen sciere
G_sample5_33506 Zo uerre quaemt alsic verzach
G_sample5_33507 Jn den oechst opten .xj. dach
G_sample5_33508 dat was die stat die te uoren
G_sample5_33509 vā nabugodonosor als wi horen
G_sample5_33510 verbernt was entie tempel mede
G_sample5_33511 die salomon eerst maken dede

