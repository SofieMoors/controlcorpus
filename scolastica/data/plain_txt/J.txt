
J_sample1_0591 Tyer stont en̄ tier seluʼ vren
J_sample1_0592 Was van allē creaturʼ
J_sample1_0593 Dat verstaet van allē beestē
J_sample1_0594 Dat serpent lustic nadʼ geestē
J_sample1_0595 En̄ hadde scalc oec van sinne



J_sample1_0596 Want die duuel wiesser jnne
J_sample1_0597 Bedy dat lucefer die scone
J_sample1_0598 Was gheworpē vtē trone
J_sample1_0599 Hadde hijs nijt jn alre wise
J_sample1_0600 Dat adam was in dē paradise
J_sample1_0601 En peinsde hoe hine wt de stekē
J_sample1_0602 Dade hijt ghebod gods hē brekē
J_sample1_0603 Soe moestiʼe wt peinsde hy dan
J_sample1_0604 Mʼ dat hy meer ontsach dē man
J_sample1_0605 Dies ghinc hy ierst tottē wiue
J_sample1_0606 Om dat sy cranck was vā liue
J_sample1_0607 Metten serpente heeft hyse bestaē
J_sample1_0608 Want hꝫ plac toe sondʼ waē
J_sample1_0609 Op en̄ neder recht te gane
J_sample1_0610 Recht na des mēschē ghedane
J_sample1_0611 Beda scriift die clerc was dieʼ
J_sample1_0612 Het was een sʼpens maniere
J_sample1_0613 Gheaenschiint als eeʼ joncfrouwe
J_sample1_0614 Op hem sprac die onghetrouwe
J_sample1_0615 Als hy nu doet wildijt weten
J_sample1_0616 Vte diē diē hy heeft besetē
J_sample1_0617 En̄ seyde te hare dit ghebod
J_sample1_0618 Waer ōme so gauet v god
J_sample1_0619 Dat ghy van al dē houte gemeene
J_sample1_0620 Nuttē sout dā van alleene eenē
J_sample1_0621 Dat vraechde hy naer haer antwoerde
J_sample1_0622 So visierde hy sine woerde
J_sample1_0623 Sy sprac om dat wy by auenturē
J_sample1_0624 Die doet niet soudē besuerē
J_sample1_0625 En̄ alsy bi auenturē seyde
J_sample1_0626 Merct hy wel haer cranchede
J_sample1_0627 En̄ dat sy vaste niet ghelouede
J_sample1_0628 En̄ sprac wt des serpens houede
J_sample1_0629 Neen ghy ghy en bliiftʼ nꝫ af doet
J_sample1_0630 Mʼ hy weet wel v heere is groet
J_sample1_0631 Weltijt ghiere af hebt ghetē
J_sample1_0632 So suldy vroedē en̄ weten
J_sample1_0633 Vroescap oft ghi god waert
J_sample1_0634 Jeve die wart verhoeuaert
J_sample1_0635 Want sy gode waēde ghelikē
J_sample1_0636 Sy sach dē scoenē boē dē rikē
J_sample1_0637 En̄ die vrucht scoene en̄ sochte
J_sample1_0638 Sy at dat sy swaer becochte
J_sample1_0639 En̄ boets adame harē man
J_sample1_0640 Die meschiē mʼkē began
J_sample1_0641 Dat sy te hant niet en sterf blef doet
J_sample1_0642 Nochtan wiste hy al bloet
J_sample1_0643 Dat quaet dʼ af soude comē
J_sample1_0644 Dits bescreuē van hē somē
J_sample1_0645 En̄ at wattʼ af soude ghesciē
J_sample1_0646 Haer oghē ontdadē mettien
J_sample1_0647 Niet datsy blent haddē ghewesē
J_sample1_0648 Maer harē lust verroerde met desē
J_sample1_0649 Jn des menschē natuerlykchede



J_sample1_0650 Dat sy te voren niet en dede
J_sample1_0651 En̄ begondē hem beede te scamē
J_sample1_0652 Van harer naechter misquamē
J_sample1_0653 DOen namē sy met ghemeenē rade
J_sample1_0654 Beydegader vigheblade
J_sample1_0656 En̄ dechten hare scamelhede
J_sample1_0655 Alōme en̄ ōme hare lede
J_sample1_0657 Dʼ sy satē ondʼ den rise
J_sample1_0658 So hoerdē sy in dē paradyse
J_sample1_0659 God wandelē dʼ hi quam
J_sample1_0660 Hy sprac waer bistu adam
J_sample1_0661 Heʼe sprachy doē jc hadde vʼstaē
J_sample1_0662 Dine stēme vʼvaerde jc my saē
J_sample1_0663 En̄ hebbe my ghedecht doer das
J_sample1_0664 Om dat jc al naecht was
J_sample1_0665 God sprac wie heuet di ghewiset
J_sample1_0666 Daer du dus an heuest ghespiset
J_sample1_0667 Met dat jc dy verboet
J_sample1_0668 Doe sprac adam dulheyt groet
J_sample1_0669 Als oft hy gode sine misdaet
J_sample1_0670 Wilde an tiē en̄ siin quaet
J_sample1_0671 Twiif dattu gauest my
J_sample1_0672 At eerst en̄ ic at heʼe bedy
J_sample1_0673 Als of hy meēde hꝫ waʼe bleuē
J_sample1_0674 En hatstuse my nꝫ ghegheuē
J_sample1_0675 Doe sprac god te hare diese at
J_sample1_0676 Waer ōme so daetstu dat
J_sample1_0677 Doe toecht yeue dē serpente
J_sample1_0678 Mʼ vandē paerlemēte
J_sample1_0679 Sweech har menich vādʼ tale
J_sample1_0680 Onsē heʼe te dienē alte male
J_sample1_0681 Dat adam vandʼ reindʼ aerde
J_sample1_0682 Was ghemaecht met gᵒtʼ wʼde
J_sample1_0683 Die nie smette en hadde ōtfaē
J_sample1_0684 Noch oec nie en was ontdaē
J_sample1_0685 Noch nie ploech noch nie spade
J_sample1_0686 Noch besmet met gheenē dadē
J_sample1_0687 Beteykent die reyne marie
J_sample1_0688 Die sondʼ eeneghe dorꝑnie
J_sample1_0690 Niet als pleghē andʼ wiuē
J_sample1_0689 Ombesmet vā harē liue

Line_number 0691 is missing

Line_number 0692 is missing
J_sample1_0693 Ghelikʼ wijs dat oec adam
J_sample1_0694 Des selues daghes tʼ warelt cam
J_sample1_0695 Also was jh̄s ons troest vʼcorē
J_sample1_0696 Jndʼ sester eeuwē gheborē
J_sample1_0697 DEn serpēte en̄ vraechdi niet
J_sample1_0698 Buten sinē rade eest ghesciet
J_sample1_0699 Want by des duuels rade quaēt al
J_sample1_0700 Doē vloechy als jc scriuē sal
J_sample1_0702 Drie vloeke seggic v al dan
J_sample1_0701 Want hijs ant serpēt began
J_sample1_0703 Om dat driersins misdede



J_sample1_0704 Taldʼ eerst in dʼ nidichede
J_sample1_0705 Dandʼ werf om dat hy loech
J_sample1_0706 En̄ dʼde werf omdat bedroech
J_sample1_0707 Den man dis wast vʼmaledijt
J_sample1_0708 Het hadde om tsmēschē hoecheyt nijt
J_sample1_0709 Bedy seyde god aldus saē
J_sample1_0710 Vp dine borst saltu gaē
J_sample1_0711 Van loghenē sloecht hijt in dē mont
J_sample1_0712 En̄ sprac du salt talre stont
J_sample1_0713 Die eerde etē jn diin leuen
J_sample1_0714 Tluut dat hē wʼt ghegheuē
J_sample1_0715 Nam hē god al dʼ ter stede
J_sample1_0716 En̄ gaf dē mōde venij̄ mede
J_sample1_0717 Van hoēne haddy gods hat
J_sample1_0718 Jc sal sprac god dʼ ter stat
J_sample1_0719 Vrienscap settē sondʼ blijf
J_sample1_0720 Tusghē dy en̄ twijf
J_sample1_0721 Sy sal vp dij̄ hoet tredē
J_sample1_0722 En̄ du salt oech talre stedē
J_sample1_0723 Haer en̄ haer gheslachte laghē
J_sample1_0724 Dese woerde machmē draghē
J_sample1_0725 Tottʼ moedʼ gods mariē
J_sample1_0726 Die dē duuel mꝫ siindʼ ꝑtiē
J_sample1_0727 Altoes dwinghꝫ en̄ jaghꝫ
J_sample1_0728 Al eest dat hy die hare laghet
J_sample1_0729 ECht als die mā doet en̄ pine
J_sample1_0730 Ontfaet vandes serpēs venine
J_sample1_0731 Also mach smēschē nuctʼ spu
J_sample1_0732 Dat serpent deerē seggic v
J_sample1_0733 Om dat sy bede naecht waren
J_sample1_0734 So vliet noch tserpent te warē
J_sample1_0735 Den naechten waer hy ghecleet
J_sample1_0736 So sutē veninē ghereet
J_sample1_0737 Jn twee sakē misdede twijf
J_sample1_0738 Soe was houʼdich in haer lijf
J_sample1_0739 Bedy so settede se ȳmer god
J_sample1_0740 Ondʼdanich te sine des mās ghebod
J_sample1_0741 Om dat sy at verbodē spise
J_sample1_0742 Dat becochtsi in sulker wise
J_sample1_0743 Dat sy met rouwen des liues gheneest
J_sample1_0744 Om den appel dʼ mē af leest
J_sample1_0745 Om dat adam jn eenre wise
J_sample1_0746 Alleene misdede an die spise
J_sample1_0747 Des gheneert hy hē met arbeyde
J_sample1_0748 Die man in busghē en̄ heyde
J_sample1_0749 Die aerde was ghevloecht ghenu
J_sample1_0750 Om dat sy die vrucht drucht
J_sample1_0751 Dies draechsy jn onsē torē
J_sample1_0752 Beyde distelē en̄ doren
J_sample1_0753 Oec maechte god yeuē en̄ adame
J_sample1_0754 Om te deckene hare scame
J_sample1_0755 Twee rockē van beestē vellē
J_sample1_0756 Dat meendyere mede als wy tellē
J_sample1_0757 Dat decsel is van dodē dieren



J_sample1_0758 En̄ sterflijc bestu van manierē
J_sample1_0759 Doen sprac hy nu is adam ghemaect
J_sample1_0760 Als eē ma wijs en̄ gheraecht
J_sample1_0761 Dit was ghelijc als in eē spot
J_sample1_0762 Om dat hy wesē wilde god
J_sample1_0763 En̄ hy vraylike weet
J_sample1_0764 Quaet en̄ goed en̄ ondʼsceet
J_sample1_0765 Nu steetmē vtē paradise
J_sample1_0766 Dat hy niet en ete dʼ spise
J_sample1_0767 Die esu dat lignū vite
J_sample1_0768 En̄ hy dan leue ēmerme
J_sample1_0769 En̄ dat en dʼ v wōdrē niet
J_sample1_0770 Dat dit van houte ghesciet
J_sample1_0771 Want selc eylant is ondʼ dē dach
J_sample1_0772 Dʼ gheē mēsche stʼuē ē mach
J_sample1_0773 Jnt lant van seres segic v
J_sample1_0774 Wast .j. dinc an bome die is al ru
J_sample1_0775 Dʼ mē mede langhꝫ tliif
J_sample1_0776 En̄ alexandʼ sondʼ blijf
J_sample1_0777 Die screef tot aristotiles
J_sample1_0778 Datter sonnē boē es volc es
J_sample1_0779 Die langhe leuē vtʼmaten
J_sample1_0780 Om dat sy vandʼ vrucht aten
J_sample1_0781 God stactē vtē paradise
J_sample1_0782 Dat hy soude dorꝑs wise
J_sample1_0783 Die aerde ofenē die hy te vorē
J_sample1_0784 Of was ghemaect nu suldijt hoerē
J_sample1_0785 Van wat lande hy ghemaec was
J_sample1_0786 Want vtē lande van damas
J_sample1_0787 Dʼ was hy en̄ siin wijf
J_sample1_0788 Beede begᵃuen naer hare lijf
J_sample1_0789 Jn spelunca duplici
J_sample1_0790 Also noemt die bibel my
J_sample1_0791 Jn diē acker sloec also wel
J_sample1_0792 Caym sinē broedʼ abel
J_sample1_0793 Voort paradijs sette ons heʼe
J_sample1_0794 Cerubin die den duuel keʼe
J_sample1_0795 Dat hier nēmʼmee voert
J_sample1_0796 Jn en quā verstaet en̄ hoert
J_sample1_0797 Dat vier dē mā dē wec benam
J_sample1_0798 Dattʼ nēmʼmeer gheē en quā
J_sample1_0799 Dat swert i̶n̶ is kerende ghenaēt
J_sample1_0800 Want het es el niet dan eē brant
J_sample1_0801 Een vierin muer dʼ ōme gheet
J_sample1_0802 Bedy ist dat mē keerēde heet
J_sample1_0803 Dat god dan wel doē mochte
J_sample1_0804 Also het hem best dochte
J_sample1_0805 Het was .j. stic weechs altesamē
J_sample1_0806 Doer enoch en̄ elyas in quamē
J_sample1_0807 Mʼ dat bloet dat sydent liep̶p
J_sample1_0808 Wt ons heerē wondē diep



J_sample1_0809 Jn sye passie dede hijt al wt
J_sample1_0810 Dies isser meneghe salighe bruut
J_sample1_0811 Van sinē haluē sint comē
J_sample1_0812 Die harē loen des heeft ghenomē


J_sample2_7303 Echt dadē sy na sand̶gʼs doet
J_sample2_7304 Dien van israhel gᵒte nooet
J_sample2_7305 En̄ god lietse dwingē dan
J_sample2_7306 Jabin die cō van canaan
J_sample2_7307 Die in asor conīc was
J_sample2_7308 Siin mʼrschalc was cysaras
J_sample2_7309 Dese hadde tvolc xx jaer
J_sample2_7310 Jn bedwange harde swaer
J_sample2_7311 Doe riepē sy op gode mꝫ sīne
J_sample2_7312 Tien tidēs was eē ꝓfetine
J_sample2_7313 Hiet delbora en̄ woende j̄ effraym
J_sample2_7314 Sy riep barach van neptalm
J_sample2_7315 Harē mā en̄ seyde god
J_sample2_7316 Die ontbiet dy dit ghebod
J_sample2_7317 Leet ten montabor dij̄ here
J_sample2_7318 En̄ setti daer tʼ weere
J_sample2_7319 Xxm nem metty man
J_sample2_7320 Van zabulon en̄ vā neptalim dā



J_sample2_7321 God sal dy geuē sekerleke
J_sample2_7322 Daer by dat fison loept die beke
J_sample2_7323 Jn dine hande sisaras
J_sample2_7324 Barach sprac ic en doē niet das
J_sample2_7325 Dune wilt selue nie varen
J_sample2_7326 Jc doet sprac delbora te waren
J_sample2_7327 Mʼ een wiif sal hebben die eere
J_sample2_7328 Sisaras quam te meere
J_sample2_7329 Dat dat heer was in porre
J_sample2_7330 Ten berghe waert van taborre
J_sample2_7331 Hy versaēde haesteleke
J_sample2_7332 Tote fison op die beke
J_sample2_7333 cccm ghewapendʼ mā
J_sample2_7334 En̄ xm ridders dʼ an
J_sample2_7335 En̄ ixc wagenē die sniden
J_sample2_7336 Met seclen an beyde siden
J_sample2_7337 En̄ andre wagene wies wondert
J_sample2_7338 Met hem xxi hondert
J_sample2_7339 Delbora seyde tot barach
J_sample2_7340 Ganc nedʼ op desē dach
J_sample2_7341 Saldy god geuen sysaras
J_sample2_7342 Hy daelde en̄ al dat mꝫ hē was
J_sample2_7343 Delbora stont en̄ bat
J_sample2_7344 Optē berc in eene stat
J_sample2_7345 God gaf sisare eenē vaer
J_sample2_7346 Enten sinen die waren daer
J_sample2_7347 Wint regē ende hagel
J_sample2_7348 En̄ blixīme volgede hom jegen
J_sample2_7349 So dat die slinge en̄ die bogen
J_sample2_7350 Hom gᵒt noch cleyne en dogen
J_sample2_7351 Selc viel vandʼ wagenē optie aerde
J_sample2_7352 Selc wart vertord̄ ondʼ die paerde
J_sample2_7353 Dus dede hem al theere ter vlucht
J_sample2_7354 Sisaras vlo doer die vrucht
J_sample2_7355 Aldaer daer abner cineus
J_sample2_7356 Woende en̄ siin wiif was thuys
J_sample2_7357 Abner was comē van jetro
J_sample2_7358 En̄ was daer ghehoent so
J_sample2_7359 Onder dat volc van israhel
J_sample2_7360 Abners wiif hiet jahel
J_sample2_7361 Hy hadde vrede met jabin
J_sample2_7362 Cisaras die vlo daer jn
J_sample2_7363 En̄ bat datmē deckē soude
J_sample2_7364 Sech seyde hy dat hy drīkē woude
J_sample2_7365 Sy gaf hem melc en̄ hy sliep vaste
J_sample2_7366 Doe doersloecsy hare gaste
J_sample2_7367 Beede die sliepē nagheldese daer
J_sample2_7368 Jegen die aerde dat is waer
J_sample2_7369 Met eenē yseriin naghele
J_sample2_7370 Jahet beteekent die bagele
J_sample2_7371 En̄ die scone maghꝫ marie
J_sample2_7372 Cisaras ende sine partie
J_sample2_7373 Dats lucifar ende sine scare
J_sample2_7374 Dye vʼwōnen siin van vare
J_sample2_7375 Dye nagel mach bediedē mede
J_sample2_7376 Die slotel harer reynichede
J_sample2_7377 Daersy den duuel mede vʼwan
J_sample2_7378 Dye melc die jahel gaf den man
J_sample2_7379 Dat is jhesus menchlichede

Line_number 7380 is missing

Line_number 7381 is missing

Line_number 7382 is missing

Line_number 7383 is missing

Line_number 7384 is missing



J_sample2_7385 En̄ by den cruce es openbaʼe
J_sample2_7386 Ghescoffiert der duuelē scare
J_sample2_7387 Daer na so quam barach
J_sample2_7388 Jahel togede hem dʼ hy lach
J_sample2_7389 Doet daer hy aldꝰ naer
J_sample2_7390 Aldꝰ seyde delbora waer
J_sample2_7391 Dat een wiif soude hebbē die zege
J_sample2_7392 Barach leede theer wege
J_sample2_7393 Jegen jabin en̄ siin heer d̶o̶ gᵒt
J_sample2_7394 Sloechy al gader doet
J_sample2_7395 En̄ asor sine hoeft stede
J_sample2_7396 Veldy alle gadʼ mede
J_sample2_7397 Barach ende delbora
J_sample2_7398 Songē en̄ loefden gode dʼ na
J_sample2_7399 Dye so dicke ende so wel
J_sample2_7400 Bescudde dat volc van isrʼl
J_sample2_7401 Doe warē sy in vredē daer naer
J_sample2_7402 Sonder vechtē xl jaer
J_sample2_7403 Apollo was in delboras tidē
J_sample2_7404 Dien die heyden lange syden
J_sample2_7405 Aenbeden in menich lant
J_sample2_7406 Hy was die jerste die harp̄ vant
J_sample2_7407 En̄ die visierde jerst visike
J_sample2_7408 Dat was eene wiisheyt rike
J_sample2_7409 Esculapis vantse oec siin sone
J_sample2_7410 Met eenē blixeme was die gone
J_sample2_7411 Verbarent en̄ die boeke mede
J_sample2_7412 Dus bleef die behendichede
J_sample2_7413 Verloren wel .vjc jaer
J_sample2_7414 Tote datse ipocras vant dʼ naer
J_sample2_7415 Tien tiden maechte ylus som
J_sample2_7416 Van troyē den tor hilion
J_sample2_7417 Te diē tiden sloech doet ꝑcius
J_sample2_7418 Den coninc acrisius
J_sample2_7419 En̄ tconīcrike maecte mede
J_sample2_7420 Tote nic in die oude stede
J_sample2_7421 Daer te vorē margos was
J_sample2_7422 Also als jc bescreuē las
J_sample2_7423 Ander werf misdde seʼe
J_sample2_7424 Jsrʼl jegen onsen heʼe
J_sample2_7425 Deen hiet hise dwingē dan
J_sample2_7426 Den liedē van madian
J_sample2_7427 En̄ dien van amalec dats waer
J_sample2_7428 Dese dwongē sy seuen jaer
J_sample2_7429 Elc jaers verbarnedē sy dat corē
J_sample2_7430 En̄ haer beesten als wiit horen
J_sample2_7431 Doen riepē sy an gode genadē
J_sample2_7432 En̄ hy heeft hem beraden
J_sample2_7433 Met eenē profete die hem saē
J_sample2_7434 Vermaēde wat hem was misdaē
J_sample2_7435 Van gode diese node liet
J_sample2_7436 Maer sy en wildē hoorē niet
J_sample2_7437 Doe quam die jngel van hemelrike
J_sample2_7438 Tote eenē man die was rike
J_sample2_7439 En̄ hadde eenē sone hiet gedeō
J_sample2_7440 Die dorsede coren om dat doen
J_sample2_7441 Dat hiere tʼ noet of lerē soude
J_sample2_7442 Die jngel seyde die gods houde
J_sample2_7443 Sy metti starc meneghande
J_sample2_7444 Gedoen ādwoerde danne
J_sample2_7445 Oft god met ons ware twy



J_sample2_7446 Ware ons dat ongeval dus by
J_sample2_7447 Die inghel seyde nu vare
J_sample2_7448 Jc gheefdy cracht ende seindy dare
J_sample2_7449 Dat tu dat volc van madian
J_sample2_7450 Verslaest als een man
J_sample2_7451 Gedeon hilten ouer man
J_sample2_7452 En̄ seyde sceet niet van my dan
J_sample2_7453 Eer ic mach wedʼ totty comen
J_sample2_7454 Hy heeft eē hoenkiī genomē
J_sample2_7455 En̄ soet en̄ brachte mede broet
J_sample2_7456 Dyen ingel hy die spyse boet
J_sample2_7457 Dye ingel hiet hem ouer een
J_sample2_7458 Dat hyse leyde op eenē steen
J_sample2_7459 En̄ hy tsop daerop gietē soude
J_sample2_7460 Maer die jngel als hy woude
J_sample2_7461 Hadde een roede na mās wise
J_sample2_7462 En̄ die stac hy andye spyse
J_sample2_7463 Tvier quā daer vtē steene
J_sample2_7464 Diet al verbrande groet en̄ cleene
J_sample2_7465 Mettiē ontfoer hy mettʼ vaert
J_sample2_7466 Gedeon die wart vʼvaert
J_sample2_7467 En̄ riep wat sals mij̄s ghescien
J_sample2_7468 Dat ic den jngel hebbe gesien
J_sample2_7469 Onse heere seyde vervaerdy niet
J_sample2_7470 Nachts gheboet hy hem en̄ hiet
J_sample2_7471 Dat hy brake den outaer
J_sample2_7472 Dye sij̄ vader maechte daer
J_sample2_7473 Jn bahals eeren des afgods
J_sample2_7474 Gedeon ontsachem dat geboots
J_sample2_7475 En̄ dede nachts dat god gheboet
J_sample2_7476 En̄ des dages wart mēt gewʼe al bloet
J_sample2_7477 En̄ die liede vandʼ stede
J_sample2_7478 Seyden joas dat hy dede
J_sample2_7479 Dynē sone brenct ons voert
J_sample2_7480 Laten steruen doer die moert
J_sample2_7481 Hy sprac wildine berechtē al
J_sample2_7482 Es hy god wreke hem bahal
J_sample2_7483 Dus lietē bliuē gene man
J_sample2_7484 En̄ amalec en̄ madian
J_sample2_7485 Destrueerdē al jsrahel

Line_number 7486 is missing
J_sample2_7487 Die heylegeest quā in gedeon
J_sample2_7488 Hy ontboet tvolc vā zabulō
J_sample2_7489 Van mānase en̄ van neptalim
J_sample2_7490 En̄ van asor quamē te hem
J_sample2_7491 Met .xxxij.m in dien dagen
J_sample2_7492 Selue quam hy op eenē wagē
J_sample2_7493 En̄ heesgede van onsē heʼe
J_sample2_7494 .J. teikē tot siins selfs eʼe
J_sample2_7495 Een vlies leydy op die aerde
J_sample2_7496 En̄ bat gode doer sine waerde
J_sample2_7497 Dat die dau quame in dat vlies
J_sample2_7498 En̄ die aerde niet hadde dies
J_sample2_7499 Dit dede god doer sine bede
J_sample2_7500 Ten naesten dage dede hy mede
J_sample2_7501 Des daus daer wt vol eene scelle
J_sample2_7502 Echt so bat die degē snelle
J_sample2_7503 Des andʼ nachts dat die nacht
J_sample2_7504 Droge bleue byder goods cracht



J_sample2_7505 En̄ die aerde bedauwē soude
J_sample2_7506 So mochte hy wʼkē als die boude
J_sample2_7507 Dit dede god hem opēbaeʼ
J_sample2_7508 Dat hy des segen sekʼ ware
J_sample2_7509 Dat vlies is dat sochte is en̄ wit
J_sample2_7510 En̄ die lichame onbesmyt
J_sample2_7511 Vandʼ rendʼ maget mariē
J_sample2_7512 Die alle tongē gebenediē
J_sample2_7513 Die dau die vallet heymelike
J_sample2_7514 Op die aerde van hemelrike
J_sample2_7515 Also dede hy in dat vlies
J_sample2_7516 Dats jhesus weest sekʼ dies
J_sample2_7517 Die heymelijc in haer quam
J_sample2_7518 En̄ haer gaf en̄ niet ē nam
J_sample2_7519 Meer suuerhedē dan sy hadde eer
J_sample2_7520 En̄ hellegedes ȳmʼmeer


J_sample3_17444 Iudith jeeste gaet hier an
J_sample3_17445 Van liue wijf van hertē mā
J_sample3_17446 Na des cō tyrus doet
J_sample3_17447 Wart een orfaxus heʼe groet
J_sample3_17448 En̄ veste gatamys die stede
J_sample3_17449 Die stat jnt lant vā medē
J_sample3_17450 Om dat hy wilde mogētlike
J_sample3_17451 Wīnē vā medē tconīcrike
J_sample3_17452 Nabugodonosor cambises
J_sample3_17453 Tirus sone cambises
J_sample3_17454 Hem gaf die vadʼ eer hi bleef doet
J_sample3_17455 Niniue die stede groet
J_sample3_17456 En̄ van assuriē tlant
J_sample3_17457 .xij. iaer dats wel becant
J_sample3_17458 Droechy crone voer tirꝰ doet
J_sample3_17459 Die gaf arfaxat wedʼ stoet
J_sample3_17460 En̄ sloechen doet en̄ wā tlant
J_sample3_17461 En̄ doe hy hadde jn sij̄ hant
J_sample3_17462 Beede persen en̄ meden
J_sample3_17463 En̄ al des vader moghenthedē
J_sample3_17464 Verhief hy siin herte dʼ na
J_sample3_17465 En̄ hy sende in cicilia
J_sample3_17466 En̄ in alde lande omtrēt hē
J_sample3_17467 Al toter stat van iherusalē
J_sample3_17468 En̄ heesgede sens en̄ gafel mede
J_sample3_17469 Meer dan ie siin vadʼ dede
J_sample3_17470 En̄ sy ontseijdē hē alle gafel
J_sample3_17471 Doē sendy sinē cō stauel
J_sample3_17472 Holofernꝰ en̄ geboet
J_sample3_17473 Dat hy name siī here groet
J_sample3_17474 En̄ hy niemēt oec vʼmede
J_sample3_17475 No borc no lant in geē dʼ stede
J_sample3_17476 Hi voer wt met menigē lant mā
J_sample3_17477 En̄ stoerde tlant vā madian
J_sample3_17478 En̄ oec tlant vā cicilia
J_sample3_17479 En̄ oec mesopotania
J_sample3_17480 Doe badē die prēsē ō genadē
J_sample3_17481 Doe nā hy op burge en̄ stadē
J_sample3_17482 En̄ velledes alle gadʼ nedʼ
J_sample3_17483 Alle afgode voert en̄ weder
J_sample3_17484 Brac in stickē cleē en̄ groet
J_sample3_17485 Om dat cābises
J_sample3_17486 Wāt hy wilde wesē god
J_sample3_17487 Alsy vʼnamē dat swaer gebod
J_sample3_17488 Die jodē van jherusalē
J_sample3_17489 Warē sy vervaert van hem
J_sample3_17490 Dat hy niet alselke scade
J_sample3_17491 Den tēpel ons heʼen en dade
J_sample3_17492 Sij vestē die wege seʼe
J_sample3_17493 En̄ bader ōme ōsē heʼe



J_sample3_17494 Doer vernaemt olifernꝰ wel
J_sample3_17495 Dat die kindʼ van israhel
J_sample3_17496 Die wege sloten hare en̄ dare
J_sample3_17497 En̄ vraechde wat volke dat ware
J_sample3_17498 Doe sprac die prēce dʼ āmonytē
J_sample3_17499 Die wel vā oudē vitē
J_sample3_17500 Bekende hodat vock quā
J_sample3_17501 Vanden goedē abraham
J_sample3_17502 En̄ hoe sy die roede zee gingē
J_sample3_17503 En̄ god niet wilde ghehīgē
J_sample3_17504 Dat hē yement mochte scadē
J_sample3_17505 Also lange als sy wel dadē
J_sample3_17506 Mʼ daetse sonde hy soudse plagē
J_sample3_17507 Niewinge in cortē dagē
J_sample3_17508 Heeft hise van bande ontbondē
J_sample3_17509 Daer hyse in doer haʼe sondē
J_sample3_17510 Nabugodonosor binden liet
J_sample3_17511 En̄ wildy w̶ vʼwīnē dit diet
J_sample3_17512 Vʼeest of hē god es grā
J_sample3_17513 Wy bindēse oft ware lam
J_sample3_17514 Mʼ eest dat hy hē is hout
J_sample3_17515 Sone dietʼ geē gewout
J_sample3_17516 Om dat balc hē olifʼnꝰ
J_sample3_17517 En̄ seyde ic sal di bevroedē dꝰ
J_sample3_17518 Dat geen god sy achor
J_sample3_17519 Sondʼ alleene nabugodonosor
J_sample3_17520 Mij̄ gᵒte heere cābises
J_sample3_17521 Du moests met hē sij̄ gewes
J_sample3_17522 Alsicse wīne en̄ dy mede
J_sample3_17523 Dan sultu wetē die waerhede
J_sample3_17524 Holofʼnꝰ hiet hē daer na
J_sample3_17525 Hem leedē tote bytulia
J_sample3_17526 Eene poort diē hy wilde wīnē
J_sample3_17527 Mʼ doē ontsagē hē die vā bīnē
J_sample3_17528 En̄ bondē an eē boē daer
J_sample3_17529 Dʼ stedē en deel wel naer
J_sample3_17530 So dattē die vā bīnē sage
J_sample3_17531 En̄ brochtē ondʼ tvolc tsamē
J_sample3_17532 En̄ seyde hē wat hy hadde misdaē
J_sample3_17533 Doe behildē sine sondʼ waē
J_sample3_17534 Dit vʼnam butē dat heʼe
J_sample3_17535 So dat wanic dat sy sondʼ were
J_sample3_17536 Op wildē geuē hare stat
J_sample3_17537 En̄ seydē ondʼ hē allē dat
J_sample3_17538 Helpt hem god nꝫ bīnē v dagē
J_sample3_17539 Dat sy dat ȳmer wildē wagē
J_sample3_17540 Eene weduwe nu mʼket dit
J_sample3_17541 Was in die stad hyet Judith



J_sample3_17542 Doer scone en̄ reyne vā liue
J_sample3_17543 Sy scalt die papē als keytiue
J_sample3_17544 Dat siy tʼmyne j̄mʼmeʼe
J_sample3_17545 Ter doget van onsē heʼe
J_sample3_17546 Settē souden dat i̶s̶ waer quaet
J_sample3_17547 En̄ seyde mynē stillē raet
J_sample3_17548 En willic v alwer nꝫ leer̄
J_sample3_17549 Maerc sal doē twerc ōs hoʼen
J_sample3_17550 Staet tʼ poortē ic wil wt gaē
J_sample3_17551 Mettiē porrede sy wel saē
J_sample3_17552 En̄ eē jōcwiif droech spise en̄ drāc
J_sample3_17553 Met haer en̄ dede wtwert dē ganc
J_sample3_17554 Mʼ so scone was sy besonder
J_sample3_17555 Datte papē hadde wondʼ
J_sample3_17556 En̄ ouʼ haer doe baden vele
J_sample3_17557 Daersy gingē van bʼge te dale
J_sample3_17558 Vingense die spiers te hant
J_sample3_17559 Ende leeddense daer sy vant
J_sample3_17560 Olefʼnꝰ die sat al dare
J_sample3_17561 Onder eenē dierē sꝑware
J_sample3_17562 Van sydē en̄ van goude vʼheuē
J_sample3_17563 En̄ menich steē daer in gheweuē
J_sample3_17564 Taldʼ eerst dat hyse heeft vʼsiē
J_sample3_17565 Wart sij̄ herte beuaē indiē
J_sample3_17566 En̄ sy neech hē opēbaʼe
J_sample3_17567 Olofʼnꝰ die sprac te hare
J_sample3_17568 Sech twy caēsty m̶ꝫ toot ōs nedʼ
J_sample3_17569 Judich die antwoerde weder
J_sample3_17570 Onse volc blijft vʼlorē saē
J_sample3_17571 Want het heeft seʼe misdaē
J_sample3_17572 God heeft my gesent te dy
J_sample3_17573 Dat ic die boetscap vry
J_sample3_17574 Dat ic di te jherusalē
J_sample3_17575 Daer leede en̄ dāne nē
J_sample3_17576 Dat volc ondʼ dij̄ gebod
J_sample3_17577 Hy sprac doet my dit god
J_sample3_17578 So saltu groete vrouwe met vs
J_sample3_17579 Wesen in nabugodonosors huys
J_sample3_17580 Hij deetse leedē daer tʼ stat
J_sample3_17581 Al daer dat lac die gᵒte scat
J_sample3_17582 So dat judic dat gebat
J_sample3_17583 Dat hy dat geloef dat
J_sample3_17584 Dat sy nachts mocht wt gaē
J_sample3_17585 Hare god te biddē saē
J_sample3_17586 Hy liet haer al harē wille doē
J_sample3_17587 Drie dʼ nachte deedsy haer orisoē
J_sample3_17588 En̄ ginc aldaer sy wilde mede



J_sample3_17589 Olofernus haer biddē dede
J_sample3_17590 Dat sy by hē slapē soude
J_sample3_17591 En̄ sy seyde dat sijt daē woude
J_sample3_17592 En̄ quā te hē wel gepaueert
J_sample3_17593 En̄ als hy siet dat sijs begeert
J_sample3_17594 Dranc hy van joyē soden wij̄
J_sample3_17595 Dat hy ginc slapē als eē swij̄
J_sample3_17596 Judich hiet harē joncwiue
J_sample3_17597 Datsy voer die diere bliue
J_sample3_17598 Selue gincsy voer hē staē
J_sample3_17599 En̄ sy bat an gode saē
J_sample3_17600 Dat hyse gesterke tesʼ stont
J_sample3_17601 Te olefʼnꝰ hoefde stont
J_sample3_17602 Een colūne daer an hinc j sweert
J_sample3_17603 En̄ dat trac Judit tʼ vaert
J_sample3_17604 En̄ sloechē thoet af teenē slage
J_sample3_17605 Hare joncwiue hietsijt dragē
J_sample3_17606 En̄ nā dē goedʼ sꝑware
J_sample3_17607 En̄ ginc tʼ stat wʼt met hare
J_sample3_17608 Want haer tgaē niemēt benā
J_sample3_17609 En̄ ten eerstē dat sy tʼ poortē quā
J_sample3_17610 Riep sy god es met ons ontdoe
J_sample3_17611 Al dat volc dat liep do
J_sample3_17612 Met lichte en̄ sij togede daʼe
J_sample3_17613 Dat houet en̄ den sꝑware
J_sample3_17614 En̄ seyde louet gode mꝫ vlite
J_sample3_17615 Alse achior die amonyte
J_sample3_17616 Holofʼnꝰ hoeft gesach
J_sample3_17617 Van vare hy in ōmacht lach
J_sample3_17618 Doe hy dit sach dedy hē tiē tidē
J_sample3_17619 Nadie joetsche wet besnydē
J_sample3_17620 En̄ bleef ghelouech nadye vre
J_sample3_17621 Thoeft hinc Judich optē muere
J_sample3_17622 Dit was eene stoute daet
J_sample3_17623 Dat geviel in die dageraet
J_sample3_17624 Oec seyde mē toe in allē stedē
J_sample3_17625 Dat sy die viande stredē
J_sample3_17626 Tilike dat die Jodē wt qᵃmē
J_sample3_17627 Mʼ daer die heerē vʼnamē
J_sample3_17628 Dat olofʼnꝰ selue was doet
J_sample3_17629 Vloe dat heer doer die noet
J_sample3_17630 En̄ die Jodē volgedē nae
J_sample3_17631 En̄ sloeghʼ menich daer
J_sample3_17632 Bīnē xxx dagen hebbets geloef
J_sample3_17633 Ghehaeldē sy cume den roef
J_sample3_17634 En̄ wat so olifʼnꝰ was
J_sample3_17635 Hadde al daer Judich als jc las
J_sample3_17636 En̄ Judich sanc gode eenē sanc
J_sample3_17637 Daer sy voerseyde in sondʼ wanc



J_sample3_17638 Den domisdach en̄ dat die qa̶uade
J_sample3_17639 Ghepijnt soude sij̄ sondʼ genade
J_sample3_17640 Te Jherusalē voer sy daer naer
J_sample3_17641 En̄ efferde onsē heere daer
J_sample3_17642 Holofʼnꝰ gᵒte rijchede
J_sample3_17643 Dien dach so vierdemē mede
J_sample3_17644 En̄ Judich wart daer na
J_sample3_17645 Altoes ghe haten cābisa
J_sample3_17646 Sy leuede c jaer en̄ v
J_sample3_17647 Doe sy sciet soe vā desē liue
J_sample3_17648 Cambices nabugodonosor
J_sample3_17649 Wan dʼ na menegē tor
J_sample3_17650 Jn egipten en̄ wan dat lant
J_sample3_17651 Doe maeckte hy sy v becant
J_sample3_17652 Jn egyptē die stat babulone
J_sample3_17653 Daer die soudane dragē crone
J_sample3_17654 Wilmē die waeryt weten das
J_sample3_17655 Als ons voerseide Jeremyas
J_sample3_17656 Doe hy egiptē ruūde dat lant
J_sample3_17656a Doe maeckte hy sy v bekant
J_sample3_17656b Jn egiptē die stat babulone
J_sample3_17657 Wart hy seʼe siech te hant
J_sample3_17658 Jn damas so bleef hy v̶r̶o̶m̶e̶ doet
J_sample3_17659 Cambyses die heʼe groet


J_sample4_22979 Onse heere quam al daer
J_sample4_22980 Als eene die moede es en̄ sit
J_sample4_22981 Op eene fonteyne hiet jacops pit
J_sample4_22982 Die apostole waren in die stede
J_sample4_22983 Om spyse te copene mede
J_sample4_22984 Een wijf quā gaēde daer hy sat
J_sample4_22985 Om water en̄ onse heʼe bat
J_sample4_22986 Dat sy hem drinkē gaue
J_sample4_22987 Twiif antwoerde dꝰ daer aue
J_sample4_22988 Want sine jode sach bedy
J_sample4_22989 Hoe moech stu drinkē van my
J_sample4_22990 Want ic ben eē samaritane
J_sample4_22991 Hier vorē dedich te verstane
J_sample4_22992 Dat salmanasar die conīc
J_sample4_22993 Tvolc wan jherusalē al vinc
J_sample4_22994 Metten coninc osee
J_sample4_22995 Daerna haddn conīge nēmee
J_sample4_22996 Jnt lant voerdese van caspia
J_sample4_22997 Daer se alexandʼ sloech daer na
J_sample4_22998 Siin volc sendy an israhel
J_sample4_22999 Dlant te wīnē doe wordē hē fel
J_sample4_23000 Leewē die god sende int lant
J_sample4_23001 Hier ōme ontfingē sy te hant
J_sample4_23002 Die joetsche wet en̄ dat besnidē
J_sample4_23003 Hier toe haddē sy tallen tyden
J_sample4_23004 Afgode daer sy geloefden ane
J_sample4_23005 Dat hietē samaritane
J_sample4_23006 Van samarie die stede
J_sample4_23007 Haer vate no haer spise mede
J_sample4_23008 En wildē die joden niet orbarē



J_sample4_23009 Van desen was dat wijf te warē
J_sample4_23010 Die onsen heer drinken bat
J_sample4_23011 En̄ hy seyde daer ter stat
J_sample4_23012 Dat sy ghehad hadde v. māne
J_sample4_23013 En̄ daer sy haer nv hilt āne
J_sample4_23014 Dat sy sine amye ware
J_sample4_23015 Doe seyde twiif al openbare
J_sample4_23016 Jc sie dattu ꝓfete siest
J_sample4_23017 Onser voerders waren wijs
J_sample4_23018 Sy badē gode en̄ diēde hem
J_sample4_23019 Hier opten berc van garisym
J_sample4_23020 En̄ gy secht dat mē hem
J_sample4_23021 Sal offerē in iherusalē
J_sample4_23022 Onse heere antwoerde hare
J_sample4_23023 Wiif geloef my openbare
J_sample4_23024 Dat die tiit sal comē mede
J_sample4_23025 Te jherusalem in die stede
J_sample4_23026 Noch hier en suldy biddē niet
J_sample4_23027 An desen woerdē hy bediet
J_sample4_23028 Datmē gode ouer al
J_sample4_23029 Met geloue aenbeden sal
J_sample4_23030 Niet te iherusalem alleene
J_sample4_23031 Also mē dede doe so cleene
J_sample4_23032 Tgeloue was in eerdrike
J_sample4_23033 Twiif antwoerde cortelike
J_sample4_23034 Jc weet wel dat kerst comē sal
J_sample4_23035 En̄ als hy coemt hy sal ons al
J_sample4_23036 Seggē en̄ doen verstaē
J_sample4_23037 Onse heere antwoerde saē
J_sample4_23038 Jc bent doē lietsy harē stoep
J_sample4_23039 Ter stat waert dede sy harē loep
J_sample4_23040 En̄ seyde dē poerters dan
J_sample4_23041 Coemt en̄ siet hier eenē man
J_sample4_23042 Die my heuet al bediet
J_sample4_23043 So wat my es gesciet
J_sample4_23044 Mach dat cristꝰ doch yet wesen
J_sample4_23045 Tvolc quā vter stat na desen
J_sample4_23046 En̄ doe hy se sach comē dare
J_sample4_23047 Dat seyde hy dat coren ware
J_sample4_23048 Gereet ten oechsten dat bediedde
J_sample4_23049 Gereet te gelouene die liede
J_sample4_23050 So dat sy hem baden dat
J_sample4_23051 Dat hy met hem ginge in die stat
J_sample4_23052 En̄ was met hem ii. dage mede
J_sample4_23053 Daer hier vele gelouē dede
J_sample4_23054 Uan sicar quam hy daer na
J_sample4_23055 Jn galilee tote chana
J_sample4_23056 Daer eē conīchckin in was
J_sample4_23057 Dat bediede als ic las
J_sample4_23058 Een die mogenste vandē lande
J_sample4_23059 Na den conīc alsic cande



J_sample4_23060 Jn capharnaū lach siech siin sone
J_sample4_23061 Onsen heere so bat die gene
J_sample4_23062 Dat hier quame en̄ hy genase
J_sample4_23063 God scouweden gelijc eenē dwase
J_sample4_23064 Want hy pensde in siin gedochte
J_sample4_23065 Dat hien genesen niet en mochte
J_sample4_23066 Hy en waerre selue gegaē
J_sample4_23067 Doch heuet hy also verstaen
J_sample4_23068 Dat god te hem gesproken heeft
J_sample4_23069 Ganc tot huys diin sone leeft
J_sample4_23070 Mettiē woerde hy genas
J_sample4_23071 Daer hy selue niet en was
J_sample4_23072 Die man en̄ sine mesniede
J_sample4_23073 Gheloefden doet aldꝰ gesciede
J_sample4_23074 HYer toe bescriift ons aldꝰ jhan
J_sample4_23075 Nu seggen die andʼ iii voert an
J_sample4_23076 Leuy die oec hiet matheus
J_sample4_23077 Maechte onsē heʼe in siin huys
J_sample4_23078 Eene waerscap dus hoere ic tellē
J_sample4_23079 Daer aten mede leuys gesellē
J_sample4_23080 Publicane en̄ andʼ diet
J_sample4_23081 Dats volc dat vele der warelt pliet
J_sample4_23082 Phariseē die hem mede
J_sample4_23083 Verhieuē in die heylichede
J_sample4_23084 Als die vroet waēdē siin seere
J_sample4_23085 Die begrepē onsē heere
J_sample4_23086 Dat hy at met sondaren
J_sample4_23087 Maer hy antwoerde te warē
J_sample4_23088 Jn ben bedy niet comen al
J_sample4_23089 Dat ic te rechte roepē sal
J_sample4_23090 Maer sonders die hebbē mesdaē
J_sample4_23091 Dat sy penitencie ontfaē
J_sample4_23092 Oec begrepē siit alsiit sagē
J_sample4_23093 Dat sine jongers niet en plagē
J_sample4_23094 Te vastene mer onse heere
J_sample4_23095 Ontsculdegedes alle seere
J_sample4_23096 Jn dien dat volc was ongeleert
J_sample4_23097 En̄ niewinge an hē gekeert
J_sample4_23098 En̄ hy vleesliic met hē ware
J_sample4_23099 Maer alst gesciede daer nare
J_sample4_23100 Dat hy hem waer genomen
J_sample4_23101 So souts hē vele te vastene comē
J_sample4_23102 Die phariseē wildē mettyē
J_sample4_23103 Een hemels teeken an hē sien
J_sample4_23104 Maer hy ontseyt hē en̄ seyde mee
J_sample4_23105 Dat heyden volc vā nynive
J_sample4_23106 Dat beter ware dan sy
J_sample4_23107 En̄ seyde reden waer by
J_sample4_23108 Want sy penitencie dadē
J_sample4_23109 Doese jonas dreechde vā scadē



J_sample4_23110 En̄ hy meerder dan jonas ware
J_sample4_23111 Oec seydy se arger openbare
J_sample4_23112 Dan die heydine conīgīne
J_sample4_23113 Die doer cracht van salomōs mȳne
J_sample4_23114 Van varren quā soekē niemare
J_sample4_23115 En̄ sy wiser dan salomon ware
J_sample4_23116 DYe prense der sinagogē quā
J_sample4_23117 Toet onsē heʼe als ic vernā
J_sample4_23118 En̄ aenbedē en̄ seyde mede
J_sample4_23119 Miin dochtʼ es nv doet tʼ stede
J_sample4_23120 Cō toet haer en̄ lech dij̄ hant op hare
J_sample4_23121 Sy sal leuē opēbare
J_sample4_23122 Maer doe hy darwer qᵃm gegaē
J_sample4_23123 Quā eē wiif an hem saē
J_sample4_23124 En̄ ghebloet hadde xij jaer
J_sample4_23125 En̄ taste alleene die vasē daer
J_sample4_23126 Van sinē mantel als ic las
J_sample4_23127 Mettiē geloue sy genas
J_sample4_23128 Van sinte ambrosise machmē lesē
J_sample4_23129 Dat dat maertha soude wesen
J_sample4_23130 Mariē suster magdalene
J_sample4_23131 Jhesus en̄ sine jongers gemeene
J_sample4_23132 Quamē daer woēde jayrus
J_sample4_23133 Dat was eē prense l ginc in huys
J_sample4_23134 Pieter leedy mede danne
J_sample4_23135 Jacop den meerren ende jhāne
J_sample4_23136 En̄ der joncfrouwē moedʼ en̄ vadʼ
J_sample4_23137 Die andʼ dreef hy wt al gader
J_sample4_23138 Want sy bespottē dat hy riepe
J_sample4_23139 Dat die dochtʼ lage en̄ sliepe
J_sample4_23140 Om dat hyse versceedē vant
J_sample4_23141 Die joncfrou nā hy by dʼ hant
J_sample4_23142 Hy hiet dat sy soude op staē
J_sample4_23143 En̄ hy hiet haer teten geuē saē
J_sample4_23144 Dats verrysenisse waerachthich
J_sample4_23145 Men vint toverie so machtich
J_sample4_23146 Daermy dye doet doet verrysē
J_sample4_23147 Maer sy en etē in geendʼ wysē
J_sample4_23148 Van dane scriuet matheus
J_sample4_23149 So ginc onse heʼe jhesus
J_sample4_23150 Twee blinde volgedē hē omt gone
J_sample4_23151 En̄ riepē jhesu dauids sone
J_sample4_23152 Ontfarme onser doe hy thuys quā
J_sample4_23153 Te nazaret als ic vernam
J_sample4_23154 Tasty haer ogen en̄ sy ontdadē
J_sample4_23155 Met heetene heeft hyse geladē
J_sample4_23156 Dat het niemēt worde bekant
J_sample4_23157 Nochtan seydē siit al daer int lant
J_sample4_23158 Alsy versceeden dane
J_sample4_23159 Als ons mede doet te verstane



J_sample4_23160 Beede marcus ende lucas
J_sample4_23161 Eene die beseten was
J_sample4_23162 Metten viant men hem brochte
J_sample4_23163 Die oech spreken niet en mochte
J_sample4_23164 Onse heere dreef wt den viant
J_sample4_23165 En̄ die stomme sprach te hanct
J_sample4_23166 Doe priisden daer menich een
J_sample4_23167 Maer die quade phariseen
J_sample4_23168 Seyden ouer een te samen
J_sample4_23169 Dat hy in belsbuuchs namen
J_sample4_23170 Die prense vanden duuele ware
J_sample4_23171 Die viande wt dade van vare
J_sample4_23172 Jhesus antwoerde daer tʼ stede
J_sample4_23173 Of ic by belsbuuchs mogenthede
J_sample4_23174 Den viant verdriuen can
J_sample4_23175 By wiens cracht doent v kinder dan
J_sample4_23176 Want die jodē dat wel wisten
J_sample4_23177 Dat ondʼ hem warē exoercistē
J_sample4_23178 Dat luyt beswerers in onse tale
J_sample4_23179 Die die duuele constē wale
J_sample4_23180 Vten mensche comē doen
J_sample4_23181 En̄ die woort van salomoen
J_sample4_23182 En̄ dat seyden sy openbare
J_sample4_23183 Dat van goets haluē ware
J_sample4_23184 Maer die myracule ons heerē
J_sample4_23185 Wildē sy ten quaetstē keerē
J_sample4_23186 HYer naer seghꝫ lucas dat
J_sample4_23187 Dat jh̄s quam teer stat
J_sample4_23188 Daer hem eē pharyseus bat
J_sample4_23189 Also dat hy met hem at
J_sample4_23190 Al daer quā met groetē woene
J_sample4_23191 Die besondichde magdalena
J_sample4_23192 En̄ dwoech met tranē sine voete
J_sample4_23193 Met harē hare wreef sise soete
J_sample4_23194 Gene phariseus hiet symoē
J_sample4_23195 En̄ pensde in sinē doen
J_sample4_23196 Waert dat dese .j. profete ware
J_sample4_23197 Hy soude wetē openbare
J_sample4_23198 Dattē eē sondich wiif antast
J_sample4_23199 Aldus best begreephy sinē gast
J_sample4_23200 Maer onse heere die ontfant
J_sample4_23201 Met redenen alte hant
J_sample4_23202 En̄ seyde hem haer ware vele verlatē
J_sample4_23203 Want sy mīdē vtermaten
J_sample4_23204 Aldaer ter seluer stonden
J_sample4_23205 Vergaf haer god hare sonden
J_sample4_23206 En̄ sy volgede hem na
J_sample4_23207 Onse heʼe ginc in juda
J_sample4_23208 Jn eenē casteel quā hy gegaē
J_sample4_23209 Daer heeftē in haer huys ontfaē
J_sample4_23210 Maerte die suster mariē
J_sample4_23211 En̄ diende hem en̄ siindʼ ꝑtiē
J_sample4_23212 Maria sat by sinē voeten
J_sample4_23213 En̄ hoerde sprekē jhesū dē soeten



J_sample4_23214 Marta beclaegde haer dat madalena
J_sample4_23215 Haer liet dienē alleene
J_sample4_23216 Daer priisde god mariē seere
J_sample4_23217 So wiselike ende in sulke keʼe
J_sample4_23218 Dat hy altoes in sulkē prijs
J_sample4_23219 Maerten oech en sprach mesprijs


J_sample5_33296 Die moordenaers den tēpel heldē
J_sample5_33297 En̄ rasten indʼ were seldē
J_sample5_33298 Doch visierdē sij dese moort
J_sample5_33299 An die west side voort
J_sample5_33300 Stont een poortael gᵒt en diere
J_sample5_33301 Daer drogē sy hout toe sciere
J_sample5_33302 Butume en̄ soluer oec mede
J_sample5_33303 En̄ wekē danē vandʼ stede
J_sample5_33304 Gelijc ofsij gelouic waren
J_sample5_33305 Vele riese vandʼ scaren
J_sample5_33306 Volgeden en̄ clommē naer
J_sample5_33307 Met leedrē vpt poertael daer
J_sample5_33308 Dat dochte den iodē siin quaet
J_sample5_33309 Al dat joetse volc dit vʼstaet
J_sample5_33310 Dat poertael vol was te hant
J_sample5_33311 So staken sy gindʼ in dē brant
J_sample5_33312 Die wart al te hant ontstekē
J_sample5_33313 Die romeine met harē trekē
J_sample5_33314 Wordē begaē daer was geē vliē
J_sample5_33315 Titus die dit heeft vʼsien
J_sample5_33316 Was droue hine const gewrekē
J_sample5_33317 Met dusdanen treken
J_sample5_33318 Stʼuē sy wel na alte male
J_sample5_33319 Die daer warē in dē poortale
J_sample5_33320 Daer na brakē die jodē al
J_sample5_33321 Maer dusdanich misval
J_sample5_33322 Maectē die joden vroet
J_sample5_33323 Elc heeft hē te nawʼ gehoet
J_sample5_33324 Ten naestē dage so onstakē
J_sample5_33325 Die romeine om dese sakē
J_sample5_33326 Dat poortael an die noortside
J_sample5_33327 Al ōme diē tempel tiē tide
J_sample5_33328 Dat was aldusdane moort
J_sample5_33329 Nu hoert eē deel vandʼ poert
J_sample5_33330 Daer was die hongʼ so groet
J_sample5_33331 Noyt mā hoerde dat genoet
J_sample5_33332 Om spyse vechtē so menegē wiich
J_sample5_33333 Daer ōme was al den crijch



J_sample5_33334 Ja die dieue ontdecten mede
J_sample5_33335 Die dode liede vandʼ stede
J_sample5_33336 En̄ ondʼ sochtens ōme eten
J_sample5_33337 Riemen scoen wildiit weten
J_sample5_33338 Aten sy daer sy tliif mede hilden
J_sample5_33339 En̄ dat coude ledʼ vandē scilden
J_sample5_33340 Ja wat salt nv des meer
J_sample5_33341 Hoert hier jāmʼ en̄ groet seer
J_sample5_33342 Een wiif van ouʼ die jordane
J_sample5_33343 Die wile rike was ic wane
J_sample5_33344 Marie hiet sy by namē
J_sample5_33345 Doe die andʼ liede te jerusalē quamē
J_sample5_33346 Quam sier an en̄ wart beseten
J_sample5_33347 Metten andren als wiit weten
J_sample5_33348 Wat sy met haer hadde broch
J_sample5_33349 Van ouer twatʼ was besocht
J_sample5_33350 En̄ vandē rouʼrs haer genomē
J_sample5_33351 Daer toe sachsy alle dage comē
J_sample5_33352 Die rouers die haer namē eten
J_sample5_33353 Alsier yet hadde vʼgeten
J_sample5_33354 Die vrouwe die dat sware vʼdroech
J_sample5_33355 En̄ vloecte die dieue genoech
J_sample5_33356 Om dat sy gherne hadde vʼdient
J_sample5_33357 Dat eenich viant ofte vrient
J_sample5_33358 Haer dat liif hadde genomē
J_sample5_33359 Maer daer toe mocht niet comē
J_sample5_33360 En̄ dat ment haer s̶ nā so reene
J_sample5_33361 Dat haer en bleef groet of cleene
J_sample5_33362 En die hongher ginc haer an seere
J_sample5_33363 Daertoe vʼwoede grāscap meere
J_sample5_33364 Dies wart sy van fellē moede
J_sample5_33365 En̄ van brekenessē van goede
J_sample5_33366 Jegen haer natuere gram
J_sample5_33367 Haer sugende kint dat sy nam
J_sample5_33368 Verdoemt kint seyt sy indesē
J_sample5_33369 Jāmʼlike salt metty wesen
J_sample5_33370 Te wiens behoef sal ic dy voeden
J_sample5_33371 Den romeinē wiltuut vroeden
J_sample5_33372 Du worts arm behoutstu tleuē
J_sample5_33373 Maer die hongʼ arm degen
J_sample5_33374 Sal dy verteren eer dit gesciet
J_sample5_33375 Nochtan is dit moordadige diet
J_sample5_33376 Arger dan siin sy twee
J_sample5_33377 Wes myne spise voort mee



J_sample5_33378 Die dieue selen warden erre
J_sample5_33379 Men sal dit vertellen verre
J_sample5_33380 Want dit is gebreyt alleene
J_sample5_33381 Andre joden plagen gemeene
J_sample5_33382 Dit sprac sy en̄ sloech haer kint doet
J_sample5_33383 Som briet sijt ende som soet
J_sample5_33384 En̄ dander deckten̶ sy en helt
J_sample5_33385 Nu quamē die rouʼs met gewelt
J_sample5_33386 En̄ hebbent verroken saen
J_sample5_33387 Sy dreegense sy soudense doet slaē
J_sample5_33388 Ten ware dat sy dʼ spise gaue
J_sample5_33389 Sy seide een goet deel dʼ aue
J_sample5_33390 Hebbic gehouden tuwē behoef
J_sample5_33391 Mettiē sy dat decsel vp sloech
J_sample5_33392 En togede hem haers kins reloef
J_sample5_33393 Daer en was geē so coen dief
J_sample5_33394 Hem en eisde daer hy sach toe
J_sample5_33395 Doe seide dat wiif hoe vʼdy hoe
J_sample5_33396 Dits mij̄ kint wildiit weten
J_sample5_33397 En̄ ic hebbʼ af voren geten
J_sample5_33398 Jc wille niet dat gy sekerer siit
J_sample5_33399 Dan een wiif hens geene tijt
J_sample5_33400 Yet ontfʼmigʼ dan die moedʼ
J_sample5_33401 Al eest so dat giis sijt vroedʼ
J_sample5_33402 Ontsechdijt en̄ ic hebbʼ of geten
J_sample5_33403 En̄ houde datter es af gespleten
J_sample5_33404 Al beuende gingē die dieue dane
J_sample5_33405 En̄ cume lieten sy alsic wane
J_sample5_33406 Dʼ moedʼ alleene hebbē dat
J_sample5_33407 Hier ōme wart al vol die stat
J_sample5_33408 Ondʼ theere qᵃm oec die mare
J_sample5_33409 Selc waende dat boerde ware
J_sample5_33410 Selc ontfʼmets en̄ selc mede
J_sample5_33411 Haetter ōme alle die stede
J_sample5_33412 Titus clages onsen heere
J_sample5_33413 En̄ toegede dat hy hem eere
J_sample5_33414 Pays boet en̄ vʼgeuē woude
J_sample5_33415 Alle misdaet met desʼ scoude
J_sample5_33416 Maer sy corē striit voer vrede
J_sample5_33417 En̄ honghʼ voer weelde mede
J_sample5_33418 En̄ om dat sy te haren scandē
J_sample5_33419 Onstaken met haren handen
J_sample5_33420 Waren sy waert vā selkʼ spise
J_sample5_33421 Maer hy soudt wreken in dier wise



J_sample5_33422 Dat hy tlant sou destrueren
J_sample5_33423 Entie poort oec also vʼteren
J_sample5_33424 Dat nēmermee sage die stede
J_sample5_33425 Daer wiif haer kint aldꝰ vʼdede
J_sample5_33426 Aldus maecte hy siin geclach
J_sample5_33427 Jn den oechst opten xviii dach
J_sample5_33428 So wart voldragē die dracht
J_sample5_33429 West anden dēpel met gᵒtʼ cracht
J_sample5_33430 Daer brachmē doe den stʼkē ram
J_sample5_33431 vii dage staecsy alsic vʼnam
J_sample5_33432 Dat sy wonnē niet eē haer
J_sample5_33433 So goet was tgewʼke daer
J_sample5_33434 Die noort poorte ondʼgrouē sy some
J_sample5_33435 Maer daer af quā hē geene vrome
J_sample5_33436 En diede niet dat sier an daden
J_sample5_33437 So dat sy worden beraden
J_sample5_33438 Dat sy leederē doe droegen
J_sample5_33439 Maer die joden versloegen
J_sample5_33440 Der romeine so vele
J_sample5_33441 Dat hem ginc al wt dē spele
J_sample5_33442 Hier ōme wart titꝰ tongemake
J_sample5_33443 En hiet datmē die poort ōtstake
J_sample5_33444 Doe quamen die ii felle gevlaē
J_sample5_33445 Die ondʼ hē hadde simoē
J_sample5_33446 Tote tituse om genaden
J_sample5_33447 Hy was dies harde wel beradē
J_sample5_33448 Dat hy se hadde doē ōtliuē
J_sample5_33449 Maer hy wilde nꝫ meyneet bliuē
J_sample5_33450 Want sy moerdadich waren
J_sample5_33451 Die ridders drogē vier sōdʼ sparē
J_sample5_33452 En̄ gingē die poert ōtsteken
J_sample5_33453 Die joden constent niꝫ gewreken
J_sample5_33454 Tseluer smalt te hant dʼ jegen
J_sample5_33455 Dart hout mede was beslegen
J_sample5_33456 En̄ thout onstac al te hant
J_sample5_33457 Alst die jodē sagē dē brant
J_sample5_33458 Ontsanch hem hʼte en̄ moet
J_sample5_33459 Want geen helpē dʼ jegē stoet
J_sample5_33460 Nochtan drouē sy om niet
J_sample5_33461 So vele dattʼ een toe riet
J_sample5_33462 Datmē behoudē soude doch
J_sample5_33463 Tselue dattʼ stonde noch



J_sample5_33464 Dages en̄ nachs so wies
J_sample5_33465 Die sterke brant siit seke dies
J_sample5_33466 TEn naesten dage titꝰ geboet
J_sample5_33467 Dat mē blusgede den brant gᵒt
J_sample5_33468 En̄ wech te makene den here
J_sample5_33469 Hy nam raet na sinē gere
J_sample5_33470 Metten vroetsten van synē rade
J_sample5_33471 Wat hy best mettē tempel dade
J_sample5_33472 Selc seide het ware best te broken
J_sample5_33473 Die joden soudēt weder stoken
J_sample5_33474 Nuwe orloge lietmē staen
J_sample5_33475 Want al waren sy dan geuaē
J_sample5_33476 Sy souden om lant alle keeren
J_sample5_33477 Daer ten temple met eeren
J_sample5_33478 Het sceen bet wesē eē casteel
J_sample5_33479 Dus wart gevest best al geheel
J_sample5_33480 Titus antwoorde selc werc
J_sample5_33481 So scone so diere so sterc
J_sample5_33482 Dat en brake hy nēmʼmeere
J_sample5_33483 Het ware den roēsē rike groet eʼe
J_sample5_33484 Dattʼ selc werc in stonde
J_sample5_33485 Mē maecte die stratē in cortē stonde
J_sample5_33486 Die joden van vare en̄ van ōwille
J_sample5_33487 Lietse maken en̄ lagē stille
J_sample5_33488 Des naest dages quamē sy wt gelopē
J_sample5_33489 Ter poorten die stont open
J_sample5_33490 En̄ hebben die romeine bestaē
J_sample5_33491 Diese wel bittʼlike ontfaen
J_sample5_33492 Dit versach saē dar na
J_sample5_33493 Titus van antonia
J_sample5_33494 En̄ quam met eere scare tē stride
J_sample5_33495 Doe weken die jodē ouʼ side
J_sample5_33496 Jn dutʼste poerte doer die noet
J_sample5_33497 Haer liede siin vele doet
J_sample5_33498 En̄ tytus keerde jn antonia
J_sample5_33499 Hy sette des andʼ dages dʼ na
J_sample5_33500 Den tempel te besettē al ōme
J_sample5_33501 Met alden here tere sōme
J_sample5_33502 Maer die sentencie van ōsē heʼe
J_sample5_33503 Hadde vʼdoemt dē tempel so seere
J_sample5_33504 En̄ verberrent van viere
J_sample5_33505 Als gy selt vʼnemē sciere



J_sample5_33506 Se varre quaemt nu al ic vʼsach
J_sample5_33507 Jn den oecht op xistē dach
J_sample5_33508 Dat was die eens daer te uorē
J_sample5_33509 Van nabugodonosor als wiit hoerē
J_sample5_33510 Verberrent die tempel mede
J_sample5_33511 Die salomō eerst makē dede

