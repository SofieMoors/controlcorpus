
N_sample1_0591 TJer stont tier seluer vrē
N_sample1_0592 Was vā allen creatuerē
N_sample1_0593 Dat vʼstaet vā allē beestē
N_sample1_0594 Tserpēt lustechste vandʼ geestē
N_sample1_0595 En̄ hʼde scalc oec vā zīne
N_sample1_0596 Want die duuel wasser īne
N_sample1_0597 Bidi dꝫ lucifer die scone
N_sample1_0598 Was geworpē vtē trone
N_sample1_0599 Hadde hijs in aldʼ wijs
N_sample1_0600 Spijt dꝫ adam was īt paradijs
N_sample1_0601 En̄ pensde hoe hine dade vte stekē
N_sample1_0602 Dade hi hem tgebod gods brekē
N_sample1_0603 Soe moeste hi vte pensde hi dā
N_sample1_0604 Maer dꝫi meer ontsach dē mā
N_sample1_0605 Dies ginc hi ierst totē wiue
N_sample1_0606 Om dꝫ se crankʼ was vā liue
N_sample1_0607 Mettē serpente heeft hijt bestaē
N_sample1_0608 Wāt hꝫ plach doe sondʼ waē
N_sample1_0609 Op en̄ nedʼ recht te gane
N_sample1_0610 Recht in des menschē gedane
N_sample1_0611 Beda scrijft die cleerc was diere
N_sample1_0612 Het was eens serpens maniere
N_sample1_0613 Geansicht als ene Joncfrouwe
N_sample1_0614 Vte hē spᵃc die ongetrouwe
N_sample1_0615 Alst nv doet wildijt wetē
N_sample1_0616 Vut diē hi heeft besetē
N_sample1_0617 En̄ seide te hare dꝫ god gebod
N_sample1_0618 Waer ōme soe gaeft v god
N_sample1_0619 Dat gi vā alden houte gemene
N_sample1_0620 Nuttē sout dan vā enē allene
N_sample1_0621 Dit vragede hi na hare andworde
N_sample1_0622 Soe visierde hi sine moerde



N_sample1_0623 Si sprac omme dꝫ wi bi auontuerē
N_sample1_0624 Die doot nꝫ en soudē besuerē
N_sample1_0625 Ende alse hi bi auontuerē seide
N_sample1_0626 Mercte hi wel hare crancheide
N_sample1_0627 En̄ datse vaste nꝫ en geloefde
N_sample1_0628 En̄ spᵃc vut serpents hoefde
N_sample1_0629 Neē gine blijftʼ nꝫ om doot
N_sample1_0630 Maer hi weet wel die hʼe es groet
N_sample1_0631 Welc tijt als gire af hebt gebetē
N_sample1_0632 Soe seldi vroedē en̄ weten
N_sample1_0633 Vroetscap oft gi god waert
N_sample1_0634 Yeue die wert vʼhouaert
N_sample1_0635 Wāt si gode waende gelikē
N_sample1_0636 Si sach den sconē boem dē rikē
N_sample1_0637 En̄ die vrucht scone en̄ sochte
N_sample1_0638 Si at dꝫ si sint becochte
N_sample1_0639 En̄ bods adam harē mā
N_sample1_0640 Die messchiē merkē begā
N_sample1_0641 Dat si te hant nꝫ en bleef doot
N_sample1_0642 Nochtā wiste hi wel al bloet
N_sample1_0643 Dat quaet dʼ af soude comē
N_sample1_0644 Dits bescreuē vā hē somē
N_sample1_0645 En̄ at wattʼ af soude gesciē
N_sample1_0646 Hare ogē ontdadē si mꝫtieʼ
N_sample1_0647 Niet dꝫ si bleent haddē gewesē
N_sample1_0648 Maer hʼ licht vʼroerde mꝫ desē
N_sample1_0649 Jn die mensche natuerlike lede
N_sample1_0650 Dat si te vorē nie en dede
N_sample1_0651 En̄ begonstē haer beide scamē
N_sample1_0652 Vā hare naectʼ mesquamē
N_sample1_0653 DOe namen si mꝫ gemeinē rade
N_sample1_0654 Beide gadʼ vigeblade
N_sample1_0656 En̄ dectē hare scamelhede
N_sample1_0655 Al ōme en̄ ōme hare lede
N_sample1_0657 Daer si satē ondʼ die rise
N_sample1_0658 Doe hoerdē si indē paradise
N_sample1_0659 Gode wandelē dʼ hi quā
N_sample1_0660 Hi spᵃc wʼ bestu adam
N_sample1_0661 Heere spᵃc hi doē ic hadde vʼstaē
N_sample1_0662 Dine stēme vʼuaerdic mi saē
N_sample1_0663 En̄ hebbe mi gedect doer das
N_sample1_0664 Om dꝫ ic al naect was
N_sample1_0665 God spᵃc wie heuet di gewiset
N_sample1_0666 Daer du di dꝰ ane heeft gespiset
N_sample1_0667 Met dꝫ ic di verboet



N_sample1_0668 DOe sprac adam dulheit groet
N_sample1_0669 Als ofti gode sine mesdaet
N_sample1_0670 Wilde ane tien en̄ sijn quaet
N_sample1_0671 Dwijf die du gaues hʼe mij
N_sample1_0672 At tierst en̄ ic at bi di
N_sample1_0673 Als ofti meēde hꝫ ware
N_sample1_0674 Ne hadstu mi nꝫ gegeuē hare
N_sample1_0675 Doe spᵃc god te hare diese at
N_sample1_0676 Waer ōme soe daetstu dꝫ
N_sample1_0677 Oec teecht yeue dē serpēte
N_sample1_0678 Maer vandē parlemente
N_sample1_0679 Droech hare meinīge vandʼ tale
N_sample1_0680 Onse hʼe te diene alte male
N_sample1_0681 Dat adam vandʼ reindʼ erdē
N_sample1_0682 Was gemaect mꝫ grotʼ werdē
N_sample1_0683 Die nie smette hadde ontfaē
N_sample1_0684 No oec nꝫ en was ontdaē
N_sample1_0685 No mꝫ ploegē no mꝫ spadē
N_sample1_0686 No besmet mꝫ genē dadē
N_sample1_0687 Betekēt die reine marie
N_sample1_0688 Die sondʼ enich dorpernie
N_sample1_0690 Niet alse plegē andʼe wiue
N_sample1_0689 Onbesmet vā harē liue

Line_number 0691 is missing

Line_number 0692 is missing
N_sample1_0693 Gelikʼ wijs dꝫ oec adam
N_sample1_0694 Tsestes dages tʼ werelt quā
N_sample1_0695 Alsoe was ihʼs ons troest vʼcorē
N_sample1_0696 Jndʼ sestʼ euwē geborē
N_sample1_0697 Dē serpente vragede hi niet
N_sample1_0698 Butē sine rade eest gesciet
N_sample1_0699 Wāt bi sduuels rade waest al
N_sample1_0700 Doe vloecte hi alsic scriuē sal
N_sample1_0702 Drie vloeke seggic v al dan
N_sample1_0701 Wāt hijs ant tserpēt begā
N_sample1_0703 Om dꝫ het driere sins mesdede
N_sample1_0704 Dalre ierst in de nidechede
N_sample1_0705 Andʼ wʼf om dꝫ het loech
N_sample1_0706 En̄ derdewʼf om dꝫ bedroech
N_sample1_0707 Dē mā dꝰ waest vʼmalēdijt
N_sample1_0708 Het hadde om tsmēschē hoecheit nijt
N_sample1_0709 Bidi seide god aldꝰ saen
N_sample1_0710 Op dine borst soe saeltu gaē
N_sample1_0711 Vā loghenē sloech hijt indē mōt
N_sample1_0712 En̄ sprac du saelt talre stont
N_sample1_0713 Die erde etē in dijn leuē
N_sample1_0714 Diē luut diē hē wert gegeuen



N_sample1_0715 Nam hem god al daer ter stede
N_sample1_0716 En̄ gaf den monde venij̄ mede
N_sample1_0717 Vā loene hadde hi enē gods had
N_sample1_0718 Jc sal spᵃc god dʼ tʼ stat
N_sample1_0719 Viantscap settē sondʼ blijf
N_sample1_0720 Tusschē di en̄ dꝫ wijf
N_sample1_0721 Si sal op dijn hoeft tredē
N_sample1_0722 En̄ du sout oec talre stedē
N_sample1_0723 Hare en̄ hare geslechte lagē
N_sample1_0724 Dese woerde machmē dragē
N_sample1_0725 Totʼ moedʼ gods mariē
N_sample1_0726 Die dē duuel mꝫ siere paertiē
N_sample1_0727 Altoes dwinget en̄ iaght
N_sample1_0728 Al eest dꝫti de hare laght
N_sample1_0729 REcht alse die mā doet en̄ pine
N_sample1_0730 Ontfeet vā serpens venine
N_sample1_0731 Alsoe mach tsmēschē nuchtʼe spu
N_sample1_0732 Dat serpent dꝫ seggic v
N_sample1_0733 Om dꝫ se beide naect warē
N_sample1_0734 Soe vliet tserpēt twarē
N_sample1_0735 Dē naectē wʼ hi gecleet
N_sample1_0736 Soe soutene veninē wel gereet
N_sample1_0737 Jn twee sakē mesdede dwijf
N_sample1_0738 Si was houʼdech in hʼ lijf
N_sample1_0739 Bidi soe settese ēmer god
N_sample1_0740 Ondʼdaē te sine tsmās gebod
N_sample1_0741 Om dꝫ si at vʼbodene spise
N_sample1_0742 Dat becocht in elkʼ wise
N_sample1_0743 Datse mꝫ rouwē skins geneest
N_sample1_0744 Omdē appel dʼ mē af leest
N_sample1_0745 OM dꝫ adam in eere wise
N_sample1_0746 Allene mesdede an die spise
N_sample1_0747 Dies geneert hē mꝫ arbeide
N_sample1_0748 Die mā in bossche en̄ in heide
N_sample1_0749 Die erde was geuloect genoech
N_sample1_0750 Om dꝫ si die vrucht droech
N_sample1_0751 Dies draget si in onsē torne
N_sample1_0752 Beide destel en̄ dorne
N_sample1_0753 OEc maecte god ieue en̄ adame
N_sample1_0754 Omme te deckene hare scame
N_sample1_0755 Twee rocke vā beestē vellē
N_sample1_0756 Dat meende hire mede als wi tellē
N_sample1_0757 Dat dechsel es vā desen diere
N_sample1_0758 En̄ sterflijc bestu vā manierē
N_sample1_0759 Doe spᵃc hi nv es adam gemaect



N_sample1_0760 Alse een man wijs ende geraect
N_sample1_0761 Dꝫ was gelijc als eē spot
N_sample1_0762 Om dꝫti wilde wesen god
N_sample1_0763 En̄ hi vrielike weet
N_sample1_0764 Quaet en̄ goet ondʼsceet
N_sample1_0765 Nv steect mē vtē paradise
N_sample1_0766 Dat hi nꝫ en ete dʼ spise
N_sample1_0767 Die es ane dꝫ lignū vite
N_sample1_0768 En̄ hi dā leue ēmʼmee
N_sample1_0769 En̄ dit en derf v wonderē nꝫ
N_sample1_0770 Dat dit vandē houte es gesciet
N_sample1_0771 Want selc eylant es ondʼ dē dach
N_sample1_0772 Daer geē mēsche steruē mach
N_sample1_0773 Jnt lant vā seres wast seggic v
N_sample1_0774 Ene dinc vā bome die es al ru
N_sample1_0775 Daer mē mede langꝫ dlijf
N_sample1_0776 En̄ alexandʼ sondʼ blijf
N_sample1_0777 Die screef tote aristotiles
N_sample1_0778 Dattʼ somech volc oec es
N_sample1_0779 Die lange leuē bouē matē
N_sample1_0780 Omme dꝫ si vandʼ vrucht atē
N_sample1_0781 GOd stackene vtē paradise
N_sample1_0782 Om dꝫti soude na dorpers wise
N_sample1_0783 Die erde oeffenē dʼ hi te vorē
N_sample1_0784 Af was gemact nv seldi horē
N_sample1_0785 En̄ vā wat lande dꝫ hi gemaect was
N_sample1_0786 Wāt vtē lande vā damas
N_sample1_0787 Danē was hi en̄ sijn wijf
N_sample1_0788 Beide begrauē na hʼ lijf
N_sample1_0789 Jn spelunca duplici
N_sample1_0790 Alsoe nomt die bibel mi
N_sample1_0791 Jn diē ackʼ sloech als eē fel
N_sample1_0792 Caym sinē broedʼ abel
N_sample1_0793 Voer tparadijs sette onse hʼe
N_sample1_0794 Cherubin dꝫti dē duuel kʼe
N_sample1_0795 En̄ hire nēmʼmeer voert
N_sample1_0796 In ne quame vʼstaet en̄ hoert
N_sample1_0797 Dat vier den mā dē wech benam
N_sample1_0798 Dattʼ nēmer ne geē ne quā
N_sample1_0799 Dat zwʼt es berēde genant
N_sample1_0800 Want hens el nꝫ dan eē brāt
N_sample1_0801 Eē vierē muer dʼ ōme geet
N_sample1_0802 Bidi eest dꝫ mēt kerende heet
N_sample1_0803 Dat god dan wel doē mochte
N_sample1_0804 Alst hē best dochte



N_sample1_0805 HEt was een stucke wech alte samē
N_sample1_0806 Doenre enoc en̄ elyas in quamē
N_sample1_0807 Maer dꝫ bloet dꝫ sider liep
N_sample1_0808 Werd ons herē wondē diep
N_sample1_0809 In siere passien dede hijt al vut
N_sample1_0810 Dies esser menege salege bruut
N_sample1_0811 Vā sinē haluē sint in comē
N_sample1_0812 Die hare loen dʼ heeft genomē


N_sample2_7303 Echt dadē si na sangʼ doot
N_sample2_7304 Die vā ysrael anxt groet
N_sample2_7305 God lietse dwingē dan
N_sample2_7306 Labijn die cō vā canaan
N_sample2_7307 Die in asor cō was
N_sample2_7308 Sijn marscalc was fisaras
N_sample2_7309 Dese hadde tfolc .xx. jaer
N_sample2_7310 Jn bedwange herde zwʼ
N_sample2_7311 Doe riepē si op gode mꝫ zīne
N_sample2_7312 Tiē tide was eē ꝓphtīne
N_sample2_7313 Hiet delbora en̄ woende ī effraym
N_sample2_7314 Si riep barach vā neptalim
N_sample2_7315 Haren mā en̄ seide god
N_sample2_7316 Die gebiet di dit gebod
N_sample2_7317 Leid te montabor dijn heere
N_sample2_7318 En̄ set di ter were
N_sample2_7319 .xx.m nemt mꝫ di mā
N_sample2_7320 Van sabulon en̄ vā neptalim dā
N_sample2_7321 God sal di geuē sekʼleke
N_sample2_7322 Daer bi dꝫ fison loept die beke
N_sample2_7323 Jn dine handē cysaras
N_sample2_7324 Barach spᵃc ic en doe nꝫ das
N_sample2_7325 Dune wilt selue mꝫ mi varē
N_sample2_7326 Jc doet spᵃc delbara twarē
N_sample2_7327 Maer een wijf sal hebbē die ere
N_sample2_7328 Sysaras quā die mare
N_sample2_7329 Dat dꝫ ware in porre
N_sample2_7330 Ten berge wʼt vā thaborre
N_sample2_7331 Hi vʼsamde haesteleke



N_sample2_7332 TOte phisoen op die beke
N_sample2_7333 .CCC.m. gewapent mā
N_sample2_7334 En̄ .x.m. ridderē dʼ an
N_sample2_7335 En̄ .ix.c wagene die snidē
N_sample2_7336 Met sekelē in beidē sidē
N_sample2_7337 En̄ andʼ wagene wies wondʼt
N_sample2_7338 Met hē .xxi. hondert
N_sample2_7339 Delbora seide tote barach
N_sample2_7340 Ganc nedʼ op desen dach
N_sample2_7341 Sal di god geuē cysaras
N_sample2_7342 Hi daelde en̄ al dꝫ met hem was
N_sample2_7343 Delbora stont en̄ bat
N_sample2_7344 Optē berch in ene stat
N_sample2_7345 God gaf cysarase enē vaer
N_sample2_7346 En̄ den sinē die haddē hi dʼ
N_sample2_7347 Wint hagel e̶n̶ en̄ regē
N_sample2_7348 En̄ blixeme volgedem iegē
N_sample2_7349 Soe dꝫ die slingerē en̄ die bogē
N_sample2_7350 Hen no groet no clein ne dogē
N_sample2_7351 Selc viel vandē wagene op derde
N_sample2_7352 Selc wʼt vʼtordē ondʼ die perde
N_sample2_7353 Dus dede hem dꝫ heer tʼ vlocht
N_sample2_7354 Cysaras vloe doer die vrocht
N_sample2_7355 Aldʼ abuer cyneus
N_sample2_7355a Cysaras vlo dore die vrocht
N_sample2_7355b Aldʼ abuer cyneus
N_sample2_7356 Woende en̄ sijn wijf was thuus
N_sample2_7357 Abuer was comē vā getroe
N_sample2_7358 En̄ was dʼ gehont soe
N_sample2_7359 Ondʼ tfolc vā ysrael
N_sample2_7360 Abuers wijf die hiet iael
N_sample2_7361 Hi hadde vrede mꝫ labin
N_sample2_7362 Cysaras die vloe dʼ in
N_sample2_7363 En̄ bat dꝫ mēne deckē woude
N_sample2_7364 Oec seidi dꝫti drinkē woude
N_sample2_7365 Si gaf hē melc en̄ hi sliep vaste
N_sample2_7366 Die dore sloet si hare gaste
N_sample2_7367 Beide diere sliepē nageldē si vaste dʼ
N_sample2_7368 Jegē die erde dꝫs wʼ
N_sample2_7369 Met enē yserē nagele
N_sample2_7370 Jabel betekent die behagele
N_sample2_7371 En̄ die scone magꝫ marie
N_sample2_7372 Sysaras en̄ sine partie
N_sample2_7373 Dat es lucifer en̄ sine scare



N_sample2_7374 DIe verwonnen sijn bi hare
N_sample2_7375 Die nagel mach bediedē mede
N_sample2_7376 Die slotel vā reinichede
N_sample2_7377 Daer si dē duuel mede vʼwā
N_sample2_7378 Dat melc dꝫ iael gaf dē mā
N_sample2_7379 Dat es ihʼs menschelijchede
N_sample2_7380 Die lucifer bedroech mede
N_sample2_7381 Die hamer dʼ si mede sloegē
N_sample2_7382 Gelijct dē cruce genoech
N_sample2_7383 Bi mariē reinechede
N_sample2_7384 En̄ bi ihʼs menschelijchede
N_sample2_7385 En̄ biden cruce es openbare
N_sample2_7386 Gescoffiert dese sduuels scare
N_sample2_7387 DAer na soe quā barach
N_sample2_7388 Jael toende hē wʼ hi lach
N_sample2_7389 Doot dʼ hi liep alsoe naer
N_sample2_7390 Aldꝰ seide delbora wʼ
N_sample2_7391 Dat een wijf soude hebbē dē sege
N_sample2_7392 Barech leide theer en wege
N_sample2_7393 Jegē labin en̄ sijn heer groet
N_sample2_7394 Dien sloech hi al dʼ tʼ doot
N_sample2_7395 En̄ asor sijn hoeft stede
N_sample2_7396 Velde hi al gadʼ mede
N_sample2_7397 Barach ende delbora
N_sample2_7398 Songen en̄ loefdē gode dʼ na
N_sample2_7399 Die soe dicke en̄ soe wel
N_sample2_7400 Bescudde die vā ysrael
N_sample2_7401 Doe warē si in vredē dʼ naer
N_sample2_7402 Sondʼ vechten .xl. Jaer
N_sample2_7403 Apollo was in delbora tidē
N_sample2_7404 Die de heidene lange zidē
N_sample2_7405 Ane beden in menech lant
N_sample2_7406 Hi was die ierst die harpe vant
N_sample2_7407 En̄ die visierde ierst visike
N_sample2_7408 Dat was ene wijsheit rike
N_sample2_7409 Esculapus vantse oec sijn sone
N_sample2_7410 Met eere blixemē was die gone
N_sample2_7411 Verbert ende sijn bokē mede
N_sample2_7412 Dus bleef die behendichede
N_sample2_7413 Verlorē wel .v.c Jaer
N_sample2_7414 Tote dꝫse ypocras vant dʼ naer
N_sample2_7415 Tiē tide maecte ylus som
N_sample2_7416 Van troyen den torre ylon
N_sample2_7417 Tien tide sloech doot precius



N_sample2_7418 DEn coninc acrisius
N_sample2_7420 Tote nit in die oude stede
N_sample2_7419 En̄ maecte tconīcrike mede
N_sample2_7421 Dat te vorē inagros was
N_sample2_7422 Alsoe alsict bescreuē las
N_sample2_7423 ANdʼwʼf mesdede zeʼe
N_sample2_7424 Ysrael iegē onsen hʼe
N_sample2_7425 Doe hiet hise dwingē dan
N_sample2_7426 Dē liedē van madian
N_sample2_7427 En̄ die vā amaloch dꝫs wʼ
N_sample2_7428 Dese dwongēse naer
N_sample2_7429 Elcs Jaers dadē sise tcorē
N_sample2_7430 En̄ hare beestē alse wijt horē
N_sample2_7431 Doē riepē si ane hē genadē
N_sample2_7432 En̄ hi heeft hem beradē
N_sample2_7433 Met ꝓpheten die hē saen
N_sample2_7434 Vermaendē wat hē was gedaē
N_sample2_7435 Vā gode diese wel node liet
N_sample2_7436 Maer sine wildene horē nꝫ
N_sample2_7437 Doe quā die jngel vā hemelrike
N_sample2_7438 Tote enē ioas die was rike
N_sample2_7439 En̄ hadde enē sone hiet gedeoē
N_sample2_7440 Hi derscede corē om dꝫ doē
N_sample2_7441 Dat hire tʼ noet bi leuē soude
N_sample2_7442 Die jngel seide die gods houde
N_sample2_7443 Si mꝫ starcs menegē māne
N_sample2_7444 Gedeoē andwʼde dāne
N_sample2_7445 Of god met ons ware twi
N_sample2_7446 Ware ons ongeual dꝰ bi
N_sample2_7447 Die ingel seide nv vare
N_sample2_7448 Jc geue di cracht en̄ sindi dare
N_sample2_7449 Dattu tfolc vā madian
N_sample2_7450 Te doot sloecht als eē mā
N_sample2_7451 Gedeoen hieltene ouʼ mā
N_sample2_7452 En̄ seide vrient scedet nꝫ vā mi dā
N_sample2_7453 Eeer ic wedʼ mach tote di comē
N_sample2_7454 Hi heeft eē huekē genomē
N_sample2_7455 En̄ soed en̄ brochtʼ mede broet
N_sample2_7456 Dē ingel die hi die spise boet
N_sample2_7457 Die jngel hiet hē ouer eē
N_sample2_7458 Dat hise leide op enē steē
N_sample2_7459 En̄ hi tsop dʼ op gietē soude
N_sample2_7460 Maer die jngel alse hi woude
N_sample2_7461 Hadde ene roede na mans wise



N_sample2_7462 ENde die stac hi ane die spise
N_sample2_7463 Een vier quā dʼ utē stene
N_sample2_7464 Dat al vʼberde groet en̄ cleine
N_sample2_7465 Mettiē ontvoer hi mꝫtʼ vaert
N_sample2_7466 Gedeoē die wʼt veruaert
N_sample2_7467 En̄ riep wat sal mij̄s gesciē
N_sample2_7468 Dat ic dē ingel hebbe gesiē
N_sample2_7469 Onse hʼe seide vʼuaert v nꝫ
N_sample2_7470 Tsnachts geboet hi hē en̄ hiet
N_sample2_7471 Dat hi brake dē outaer
N_sample2_7472 Die sijn vadʼ maecte dʼ
N_sample2_7473 Jn abals ere des af gods
N_sample2_7474 Gedeoē ontsach hem tgebods
N_sample2_7475 En̄ dede tsnachts dꝫ hē god geboet
N_sample2_7476 Sdages werd mē geware al bloet
N_sample2_7477 En̄ die lieden vandʼ stede
N_sample2_7478 Seiden ioas dꝫ hijt dede
N_sample2_7479 Dienē sone brinct ons voert
N_sample2_7480 Laettene steruē doer die mort
N_sample2_7481 Hi spᵃc wildine berechtē al
N_sample2_7482 Es hi god wreke hem baal
N_sample2_7483 Dus lietene bliuē genē mā
N_sample2_7484 En̄ amalech en̄ madran
N_sample2_7485 Destruwerden al ysarael
N_sample2_7486 En̄ lagē in dꝫ dal vā betel
N_sample2_7487 Die heilege geest quā in gedeoē
N_sample2_7488 Hi ontboet tfolc vā rabuloē
N_sample2_7489 Vā manasse en̄ vā neptalim
N_sample2_7490 En̄ vā alex die quamē te hem
N_sample2_7491 Met .xxxij.m. liedē in diē dagē
N_sample2_7492 Selue quā hi op enē wagē
N_sample2_7493 En̄ eyschede van onsen hʼe
N_sample2_7494 Eē tekē doer sijns selfs eere
N_sample2_7495 Eē vlies leidi op die erde
N_sample2_7496 En̄ bat gode doer sine werde
N_sample2_7497 Dat die dau quame in dꝫ vlies
N_sample2_7498 En̄ die erde nꝫ en hadde dies
N_sample2_7499 Dit dede god doer sine werde
N_sample2_7500 Ten naestē dage soe dedi mede
N_sample2_7501 Des daus dʼ vte ene scelle
N_sample2_7502 Echt soe bat die degē snelle
N_sample2_7503 Des anders dages dꝫ die vacht
N_sample2_7504 Droge bleuē bidʼ gods cracht
N_sample2_7505 En̄ die erde bedauwē soude



N_sample2_7506 SOe mochten wi weren alse die boude
N_sample2_7507 Dit dede god doer hem openbaer
N_sample2_7508 Dat hi des seges seker wʼ
N_sample2_7509 Tlies dꝫ soechte es en̄ wit
N_sample2_7510 Es die lichame onbesmet
N_sample2_7511 Vandʼ reindʼ magꝫ mariē
N_sample2_7512 Die alle tongē gebenediē
N_sample2_7513 Die dau die vallet heimelike
N_sample2_7514 Op die erde vā hemelrike
N_sample2_7515 Soe dedi in dꝫ vlies
N_sample2_7516 Dat ihesus sijt seker dies
N_sample2_7517 Die heimelike in hare quā
N_sample2_7518 En̄ hʼ gaf en̄ niet en quam
N_sample2_7519 Meer suuerhede dan si dede eer
N_sample2_7520 En̄ heilegetse ēmʼmeer


N_sample3_17444 IVtis ieeste gaet hier an
N_sample3_17445 Vā liue wijf vā hertē mā
N_sample3_17446 Vʼstaet mi wel na chyrus doot
N_sample3_17447 Wʼt eē arfaxat herde groet
N_sample3_17448 En̄ veste antamius die stede
N_sample3_17449 Ene stat in dꝫ lant vā mede
N_sample3_17450 Om dꝫti wilde mogēdelike
N_sample3_17451 Wīnē vā medē dꝫ conīcrike
N_sample3_17452 Nabugodonoser cambises
N_sample3_17453 Chyrus sone vʼnoyde des
N_sample3_17454 Hem gaf die vader eer hi bleef doot
N_sample3_17455 Niniue die goede stede groet
N_sample3_17456 En̄ vā suriē dꝫ lant
N_sample3_17457 .Xij. Jaer dꝫs wel becant
N_sample3_17458 Droech hi crone voer chyrus doot
N_sample3_17459 Die gaf arfaxat wedʼ stoet
N_sample3_17460 En̄ sloechene doot en̄ wan dlant
N_sample3_17461 En̄ doen hine hadde in die hant
N_sample3_17462 Beide persen en̄ medē
N_sample3_17463 En̄ al tsvaders mogēthede
N_sample3_17464 Verhief hi sijn hʼte dʼ na
N_sample3_17465 En̄ hi sinde in chyria
N_sample3_17466 En̄ in alle die lande om trēt hē
N_sample3_17467 Al toter stat vā iherusalem
N_sample3_17468 En̄ eischede chijs en̄ gauel mede
N_sample3_17469 Meer dan noyt sijn vadʼ dede
N_sample3_17470 En̄ si ontseiden hē alle gauel
N_sample3_17471 Doe nam hi sinē conīc stauel
N_sample3_17472 Holofernis en̄ geboet
N_sample3_17473 Datti name sijn heer groet
N_sample3_17474 En̄ niemēs oec vʼmide
N_sample3_17475 No borch no lant no gene stede
N_sample3_17476 Hi voer vut mꝫ menegē mā
N_sample3_17477 En̄ storde dlant vā madian
N_sample3_17478 En̄ oec dlant vā cyssilia



N_sample3_17479 EN_1de van mesopotania
N_sample3_17480 Doe badē die princē om genade
N_sample3_17481 Doe nam hi op borch en̄ stadē
N_sample3_17482 En̄ velse alle gadʼ neder
N_sample3_17483 Alle die afgode voert en̄ wedʼ
N_sample3_17484 Brac hi te stuckē cleine en̄ groet
N_sample3_17485 Om dꝫ cambises geboet
N_sample3_17486 Wāt hi wilde wesen god
N_sample3_17487 Alsi vʼnamē dꝫ sware gebod
N_sample3_17488 Die iodē vā iherusalem
N_sample3_17489 Warē si vʼuaert vā hem
N_sample3_17490 Dat hi niet alsulke scade
N_sample3_17491 Dē tempel ons herē dade
N_sample3_17492 Si vestē die wegē zere
N_sample3_17493 En̄ badē vaste ane onsē hʼe
N_sample3_17494 Doē vʼnamt olyfernes wel
N_sample3_17495 Dat die kindʼ vā ysrael
N_sample3_17496 Die wege slotē hare en̄ tare
N_sample3_17497 En̄ vragede wat volke het ware
N_sample3_17498 Daer spᵃc die prince dʼ amonitē
N_sample3_17499 Acior die vā oudē vitē
N_sample3_17500 Bekende hoe dꝫ volc quā
N_sample3_17501 Vandē goedē abraham
N_sample3_17502 En̄ hoe si doer die rode zee gingē
N_sample3_17503 En̄ god niene wilde gehingē
N_sample3_17504 Dat hē yemē mochte scadē
N_sample3_17505 Alsoe lange alsi wel dadē
N_sample3_17506 Maer daden si sonde hi daedse plagē
N_sample3_17507 Niewinge oec in cortē dagē
N_sample3_17508 Heeft hise vā bande ontbondē
N_sample3_17509 Daer hise doer hare sondē
N_sample3_17510 Nabugodonoser bindē liet
N_sample3_17511 En̄ wildi vʼwinnē dit diet
N_sample3_17512 Ver eescht oftem god es gram
N_sample3_17513 Wi bindense oft waer eē lam
N_sample3_17514 Maer eest dꝫti hē es hout
N_sample3_17515 Sone diet dʼ toe geē gewout
N_sample3_17516 Om dit bat hem olifernes
N_sample3_17517 En̄ seide ic sal di beuroedē des
N_sample3_17518 Dat geē god si atenor
N_sample3_17519 Sondʼ allene nabugonor
N_sample3_17520 Mijn grote hʼe cambises
N_sample3_17521 Du moets mꝫ hē sijn gewes
N_sample3_17522 Als icse wīne en̄ die mede



N_sample3_17523 Dan seltu weten die waerhede
N_sample3_17524 Olofernes hietē dʼ na
N_sample3_17525 Leidē tote betulia
N_sample3_17526 Ene poert die wilde wīnē
N_sample3_17527 Maer doē ontsagē si die vā bīnē
N_sample3_17528 En̄ bondene an enē boem dʼ
N_sample3_17529 Der stedē eē deel wel naer
N_sample3_17530 Soe dꝫtē die vā bīnē namē
N_sample3_17531 En̄ brachtene ondʼ tfolc te samē
N_sample3_17532 En̄ seidē wat hi hadde mesdaē
N_sample3_17533 Doē behieldē sine sondʼ waē
N_sample3_17534 Doē vʼnam butē dꝫ heere
N_sample3_17535 Dat water dꝫ si sondʼ were
N_sample3_17536 Op wildē geuē hare stat
N_sample3_17537 En̄ seidē ondʼ hē allē dꝫ
N_sample3_17538 Hulpt hē niet god bīnē .v. dagē
N_sample3_17539 Dat si ēmʼ wilden die stat op dragē
N_sample3_17540 Ene weduwe nv merct dit
N_sample3_17541 Was in ene stat en̄ heet iudit
N_sample3_17542 Doer scone en̄ doer reine vā liue
N_sample3_17543 Si scalt die papē als keytiue
N_sample3_17544 Dat si termine ēmʼmere
N_sample3_17545 Ane die doget vā onsē hʼe
N_sample3_17546 Settē soude dꝫ waer quaet
N_sample3_17547 En̄ si seide minē stillē raet
N_sample3_17548 Ne willic altoes niet lerē
N_sample3_17549 Maer ic sal doē dwerc ons herē
N_sample3_17550 Staet tʼ portē ic wille vut gaē
N_sample3_17551 Mettiē porde si wel saē
N_sample3_17552 En̄ eē ioncfrouwe droech spise en̄ dranc
N_sample3_17553 Met hare en̄ dede vut wʼt dē ganc
N_sample3_17554 Maer scone was si besondʼ
N_sample3_17555 Dats die papē haddē wondʼ
N_sample3_17556 En̄ badē ouer hare doe wale
N_sample3_17557 Dat si ginge vā berge te dale
N_sample3_17558 Vingense die spiers te hant
N_sample3_17559 En̄ leidense dʼ si vant
N_sample3_17560 Olifernes die sat aldʼ
N_sample3_17561 Ondʼ enē dierē sporewaer
N_sample3_17562 Vā zidē en̄ vā goude vʼheuē
N_sample3_17563 En̄ menech steen dʼ in geweuē
N_sample3_17564 Talre ierst dꝫ hise heeft vʼsiē
N_sample3_17565 Wert sijn hʼte beuaē mꝫtiē
N_sample3_17566 En̄ si neech hem opebare



N_sample3_17567 OL_1ifernes die sprac te Hare
N_sample3_17568 Sech twi quaemstu tot ōs hier tale
N_sample3_17569 Judit die antwʼde wale
N_sample3_17570 Ons volc blijft vʼlorē saē
N_sample3_17571 Wāt hꝫ heeft zʼe mesdaē
N_sample3_17572 God heeft mi gesent te di
N_sample3_17573 Dat ic dit boetscapede vri
N_sample3_17574 En̄ ic di te iherusalem
N_sample3_17575 Daer leide en̄ dā... nem
N_sample3_17576 Dat volc ondʼ dijn gebod
N_sample3_17577 Hi spᵃc doet mi dit dijn god.
N_sample3_17578 Soe saltu grote vrouwe mꝫ ons wesē
N_sample3_17579 En̄ nabugodonoser mꝫ desen
N_sample3_17580 Hi deetse leidē dʼ ter stat
N_sample3_17581 Aldʼ dꝫ lach sijn grote scat
N_sample3_17583 Datti haer belouede dꝫ
N_sample3_17582 Soe dꝫ Judit dꝫ gebat
N_sample3_17584 Dat si tsnachts moeste vut gaē
N_sample3_17585 Harē god te biddene saē
N_sample3_17586 Hi liet hare al harē wille doē
N_sample3_17587 Drie der nachte deetsi orisoē
N_sample3_17588 En̄ ginc al dʼ si wilde mede
N_sample3_17589 Olofernes haer biddē dede
N_sample3_17590 Dat si bi hem slapē soude
N_sample3_17591 En̄ si seide dꝫ si woude
N_sample3_17592 En̄ quā te hē wel gepareert
N_sample3_17593 En̄ als hi siet dꝫ si begeert
N_sample3_17594 Dranc hi vā ioien soe dē wijn
N_sample3_17595 Datti ginc slapē als eē zwijn
N_sample3_17596 IVdich die hiet harē ioncwiue
N_sample3_17597 Dꝫ si voer die dore bliue
N_sample3_17598 Selue ginc si voer hē staen
N_sample3_17599 En̄ si bat ane gode doe saē
N_sample3_17600 Dat hise gesterke teser stont
N_sample3_17601 Tolifernis hoeft stont
N_sample3_17602 Ene columpme dʼ ane hinc eē zwʼt
N_sample3_17603 En̄ dꝫ Judich trac ter vaert
N_sample3_17604 En̄ sloech hem thoeft aue mꝫ enē slage
N_sample3_17605 Hare ioncwiue hiet sijt dragē
N_sample3_17606 En̄ nam dē goedē sporware
N_sample3_17607 En̄ ginc tʼ stat wʼt sondʼ vare
N_sample3_17608 Want hʼ tgaē niemē en benam
N_sample3_17609 En̄ tierst dꝫ si tʼ portē quā
N_sample3_17610 Riep si god es mꝫ ons ontdoe



N_sample3_17611 AL_1le tfoLc Lieper toe
N_sample3_17612 Mꝫ lichte en̄ si toge dʼ
N_sample3_17613 Dat hoeft en̄ dē sporwaer
N_sample3_17614 En̄ seide louet gode mꝫ vlite
N_sample3_17615 Als achior vā āmonite
N_sample3_17616 Olifers hoeft gesach
N_sample3_17617 Vā vare hi in ōmacht lach
N_sample3_17618 Doē hi dit sach dede hi hē tiē tidē
N_sample3_17619 Na die iodsche wet besniden
N_sample3_17620 En̄ bleef gelouech na die vre
N_sample3_17621 Dat hoeft hinc Judit optē muere
N_sample3_17622 Dit was ene stoute daet
N_sample3_17623 Dat geuiel in die dageraet
N_sample3_17624 Oec seidemē in allē stedē
N_sample3_17625 Dat si iegē die viande stredē
N_sample3_17626 Tilike dꝫ die Jodē vut geredē quamē
N_sample3_17627 Maer doent die herē vʼnamē
N_sample3_17628 Dat olofernis selue was doot
N_sample3_17629 Vloe dꝫ heer doer de noet
N_sample3_17630 En̄ die iodē volgedē naer
N_sample3_17631 En̄ sloegēdʼ menegē dʼ
N_sample3_17632 Bīnē .xxx. dagē des geloeft
N_sample3_17633 Gehaeldē si cume dē roef
N_sample3_17634 En̄ wat soe olofernis was
N_sample3_17635 Hadde al dʼ Judich alsict las
N_sample3_17636 En̄ Judech sanc gode enē sanc
N_sample3_17637 Daer si voerseide in sondʼ wanc
N_sample3_17638 Dē doemsdach en̄ dꝫ die quade
N_sample3_17639 Gepijn soudē sijn sondʼ genade
N_sample3_17640 Te ihʼrʼlʼm voer hi dʼ naer
N_sample3_17641 En̄ offerde onsen hʼe al dʼ
N_sample3_17642 Olifernis grote rijchede
N_sample3_17643 Diē dach soe vierdemē mede
N_sample3_17644 En̄ Judich die wert hier naer
N_sample3_17645 Altoe gehetē cambisa
N_sample3_17646 .C. Jaer Jaer lesen wi en̄ viue
N_sample3_17647 Was hi out doē hi vʼsciet in desē liue
N_sample3_17648 Cambises nabugodonoser
N_sample3_17649 Wan dʼ na menegē tor
N_sample3_17650 Jn egyptē en̄ wan dꝫ lant
N_sample3_17651 Oec maecti dꝫ si v bekant
N_sample3_17652 Jn egyptē die stat vā babylone
N_sample3_17653 Daer die soudaē draget crone
N_sample3_17654 Wille mē die wʼheit wetē das



N_sample3_17655 AL_1se ons voer seide ieremias
N_sample3_17656 Doē hi egyptē rumde dlant
N_sample3_17657 Wert hi zʼe siec te hant
N_sample3_17658 Jn damas bleef hi doot
N_sample3_17659 Cambises die hʼe groet


N_sample4_22979 Onse hʼe die quā al dʼ
N_sample4_22980 Als een die moede es ende sit
N_sample4_22981 Vp eene fonteine heet jacops pit
N_sample4_22982 Die apostelē warē in die stede
N_sample4_22983 Omme spise te copene mede

Line_number 22984 is missing

Line_number 22985 is missing
N_sample4_22986 Dat si hē drinkē gauē
N_sample4_22987 Dwijf antwʼde dꝰ dʼ aue
N_sample4_22988 Want sine Jode sach bi di



N_sample4_22989 HOe mogestu drinKen van mi
N_sample4_22990 Want jc ben eē samaritane
N_sample4_22991 Hier vore dedic v te vʼstane
N_sample4_22992 Dat salmanazer die cō
N_sample4_22993 Tfolc vā ysrael al ōme vinc
N_sample4_22994 Mettē coninc osee
N_sample4_22995 Daer na haddē si conīgē mee
N_sample4_22996 Jnt lant voerde hise vā caspia
N_sample4_22997 Daerse alexandʼ sloet dʼ na
N_sample4_22998 Sij̄ volc sinde hi in ysrael
N_sample4_22999 Dlant te wīnē doe wʼt hē fel
N_sample4_23000 Leuwē die hē sinde int dlant
N_sample4_23001 Hier ōme ontfingē si te hant
N_sample4_23002 Die ioedsche wet en̄ dadē besnidē
N_sample4_23003 Hier toe haddē si in allē tidē
N_sample4_23004 Dafgode dʼ si geloefdē ane
N_sample4_23005 Die si hietē samaritane
N_sample4_23006 Di warē van samariē die stede
N_sample4_23007 Hare vate no hare spise mede
N_sample4_23008 Ne wildē die Jodē nꝫ ontbarē
N_sample4_23009 Vā desen was dꝫ wijf twarē
N_sample4_23010 Die onsē hʼe drinkē bat
N_sample4_23011 En̄ hi seide dʼ ter stat
N_sample4_23012 Dat si hadde gehat .v. māne
N_sample4_23013 En̄ si hare nv hielt ane
N_sample4_23014 Datse sine amie oec ware
N_sample4_23015 Doe seide dwijf al opēbare
N_sample4_23016 Jc sie dꝫtu ꝓphete sijs
N_sample4_23017 Onse vorders warēs wijs
N_sample4_23018 En̄ si diendē gode en̄ badē hē
N_sample4_23019 Hier optē berch te grarisem
N_sample4_23020 En̄ gi segt dꝫ mē hē
N_sample4_23021 Sal offerē in ihʼrʼlʼm
N_sample4_23022 Onse hʼe seide te hare
N_sample4_23023 Wijf geloeft mi openbare
N_sample4_23024 Dat die dijt es comē mede
N_sample4_23025 Dat te ihʼrʼlʼm in stede
N_sample4_23026 Noch hier seldi biddē niet
N_sample4_23027 Ane dese woert hi behiet
N_sample4_23028 Dat mē gode ouer al
N_sample4_23029 Met geloue anebedē sal
N_sample4_23030 Niet te ihʼrʼlʼm allene
N_sample4_23031 Alse mē doe dede soe clene
N_sample4_23032 Geloue was in ertrike



N_sample4_23033 DWijf antwerde corteLiK_1e
N_sample4_23034 Jc weet wel dꝫ kerst comē sal
N_sample4_23035 En̄ hi comt hi sal ons al
N_sample4_23036 Seggē en̄ doē vʼstaen
N_sample4_23037 Ons hʼe antwʼde saē
N_sample4_23038 Jc ben doē liet si hʼ scop
N_sample4_23039 Ter stat dede si harē loep
N_sample4_23040 En̄ si seide ten porters dan
N_sample4_23041 Comt en̄ siet hier enē mā
N_sample4_23042 Die mi heeft al bediet
N_sample4_23043 Soe wat soe mi es gesciet
N_sample4_23044 Mach dꝫ kerst doch yet wesen
N_sample4_23045 Tfolc quā vtʼ stat mꝫ desen
N_sample4_23046 En̄ doe hise sach comē dʼ
N_sample4_23047 Seide hi dꝫ dat corē wʼ
N_sample4_23048 Gereet tē oechste dꝫ bediede
N_sample4_23049 Gereit v tē oechste tē geloeue liede
N_sample4_23050 Soe dꝫ si hem dʼ badē dꝫ
N_sample4_23051 Datti mede ginge tʼ stat
N_sample4_23052 Daer was hi twee dage mꝫ hē mede
N_sample4_23053 Daer hire vele gelouē dede
N_sample4_23053a Lucas
N_sample4_23054 Uan sythar quā hi dʼ nae
N_sample4_23055 Jn galylee te chanaee
N_sample4_23056 Daer eē cō īne was
N_sample4_23057 En̄ dꝫ bediet alsic las
N_sample4_23058 Eē die mogenste vā dē lande
N_sample4_23059 Na dē cō alsic becande
N_sample4_23060 Jn capharnaam lach siec sijn sone
N_sample4_23061 Onsen hʼe soe bat die gone
N_sample4_23062 Dat hire quame en̄ hine genase
N_sample4_23063 God scaltene gelijc enē dwase
N_sample4_23064 Want hi peinsde in sijn gedochte
N_sample4_23065 Dat hine genesen niet en mochte
N_sample4_23066 Hine ware selue gegaē
N_sample4_23067 Doch soe heefti alsoe vʼstaē
N_sample4_23068 Dat god te hē gesprokē heeft
N_sample4_23069 Ganc thuus dijn sone leeft
N_sample4_23070 Mettē worde hine genas
N_sample4_23071 Aldʼ hi selue niet en was
N_sample4_23072 Die mā en̄ sine meysniede
N_sample4_23073 Geloefdent dꝫ dus gesciede
N_sample4_23074 Hier toe bescrijft ons jan
N_sample4_23075 Nv seggē dandʼ drie voert an



N_sample4_23076 LEui die oec Hiet matHeus.
N_sample4_23077 Maecte onsen hʼe in sijn huus
N_sample4_23078 Eē werscap dꝫ horic tellē
N_sample4_23079 Daer atē mede leuis gesellē
N_sample4_23080 Pubblicane dꝫ dit oec bediet
N_sample4_23081 Volc dꝫ vele der werelt pliet
N_sample4_23082 Die phariseen die hē mede
N_sample4_23083 Verhieuē in die heilichede
N_sample4_23084 Als die vroet waendē sijn zʼe
N_sample4_23085 Die begrepē onsen hʼe
N_sample4_23086 Dat hi at mꝫ sondarē
N_sample4_23087 Maer hi antwʼde te warē
N_sample4_23088 Jn ben bi di nꝫ comē al
N_sample4_23089 Dat ic die gerechte roepē sal
N_sample4_23090 Maer die sondege sondʼ waē
N_sample4_23091 Dat si penitencie selē ontfaē
N_sample4_23092 Oec begrepē si als si dꝫ sagē
N_sample4_23093 Dat sine jongers nꝫ en plagē
N_sample4_23094 Te vastene mʼ onse hʼe
N_sample4_23095 Ontsculdegese al doe zʼe
N_sample4_23096 Jn diē dꝫ tfolc was ongeleert
N_sample4_23097 En̄ nvwinge an hē gekeert
N_sample4_23098 En̄ hi vleeschelike mꝫ hē ware
N_sample4_23099 Alst gesciede oec dʼ nare
N_sample4_23100 Dat hi hē worde genomē
N_sample4_23101 Souds hē genoech te vastene comē
N_sample4_23102 Die phariseuse wildē mꝫtiē
N_sample4_23103 Eē heimelike tekē ane hē siē
N_sample4_23104 Hi ontseit hē en̄ seide mee
N_sample4_23105 Dat heydene vloc vā ninivee
N_sample4_23106 Dat beter ware dan si
N_sample4_23107 En̄ seide hē redene dʼ bi
N_sample4_23108 Wāt si penitencie dadē
N_sample4_23109 Doense ionas dreigede vā scadē
N_sample4_23110 En̄ hi meerre dā ionas ware
N_sample4_23111 Oec seide hise arghere opēbare
N_sample4_23112 Dā die heidine conīgīne
N_sample4_23113 Die doer cracht vā salomōs sīne
N_sample4_23114 Vā vʼre quam soekē niemare
N_sample4_23115 Dat hi wiser dan salomoē ware
N_sample4_23115a Lucas
N_sample4_23116 DJe prinche der synagoge quā
N_sample4_23117 Tote onse hʼe alsic vʼnam
N_sample4_23118 En̄ anbedene en̄ seide mede



N_sample4_23119 HEre mijn wijf es doot ter stede
N_sample4_23120 Comt en̄ legt dij̄ hant op hare
N_sample4_23121 Si sal genesen openbare
N_sample4_23122 Doe hi daer wʼt soude gaē
N_sample4_23123 Quā eē wijf ane hē saē
N_sample4_23124 Die gebloet hadde .xij. jaer
N_sample4_23125 En̄ taste allene die vesē dʼ
N_sample4_23126 Vā sinē mantele alsic las
N_sample4_23127 Mettiē geloue si genas
N_sample4_23128 Vā ambrosise machmē lesen
N_sample4_23129 Dat die martha soude wesē
N_sample4_23130 Mariē sustʼ magdalene
N_sample4_23131 Jhesus en̄ sine jongers gemene
N_sample4_23132 Quamē dʼ woende jayrus
N_sample4_23133 Dat was die prince vandē huus
N_sample4_23134 Peter leidi mꝫ hē dāne
N_sample4_23135 Jacop dē meerrē en̄ jāne
N_sample4_23136 En̄ dʼ ioncfrʼ moedʼ en̄ vadʼ
N_sample4_23137 Die andʼ dreef hi vut al gadʼ
N_sample4_23138 Want si bespottene dꝫ hi riep
N_sample4_23139 Dat die dochtʼ lach en̄ sliep
N_sample4_23140 Omme dꝫ hise vʼscedē vant
N_sample4_23141 Die ioncfrʼ nam hi bidʼ hant
N_sample4_23142 Die hieti dꝫ si soude op staē
N_sample4_23143 En̄ hiet hʼ tetē geuē saen
N_sample4_23144 Dats vʼrisenesse wʼachtich
N_sample4_23145 Mē vint touerie soe machtich
N_sample4_23146 Daer mē die dode mꝫ doet vʼrisen
N_sample4_23147 Maer sine etē gene spise
N_sample4_23147a Matheus
N_sample4_23148 VAn desen scrijft matheus
N_sample4_23149 Dat ginc onse hʼe ihesus
N_sample4_23150 Die blinde volgedē hē om tgone
N_sample4_23151 En̄ riep ihesus dauids sone
N_sample4_23152 Ontferme onser doē hi thuus quā
N_sample4_23153 Te nazareth als ict vʼnam
N_sample4_23154 Taste hi hʼ ogē en̄ si ontdadē
N_sample4_23155 Dat sijt niet en seide en̄ dadē
N_sample4_23156 Doe dꝫ woert es bekant
N_sample4_23157 Nochtan seidē sijt alle int lant
N_sample4_23158 Doē si gescedē warē danē
N_sample4_23159 Als ons mede doet te vʼstane
N_sample4_23160 Beide matheus en̄ lucas
N_sample4_23161 Enē die besetē was



N_sample4_23162 MEtten viant dꝫmen BrocH_1te
N_sample4_23163 Die oec sprekē nꝫ en mochte
N_sample4_23164 Onse hʼe dreef vut dē viāt
N_sample4_23165 Die stōme spᵃc te hant
N_sample4_23166 Doē pijndene dʼ menech eē
N_sample4_23167 Maer die pijnlike phariseen
N_sample4_23168 Seidē ouer eē te samē
N_sample4_23169 Dat hi in belsebucs namē
N_sample4_23170 Die prinche vandē duuele ware
N_sample4_23171 En̄ dē duuel vʼdreef vā vare
N_sample4_23172 Jhʼs antwʼde dʼ ter stede
N_sample4_23173 Ochte ic bi belsebucs mogēthede
N_sample4_23174 Dē viant wel vʼdriuē can
N_sample4_23175 Bi wien doē v kindre dan
N_sample4_23176 Wat die jodē dꝫ wel wistē
N_sample4_23177 Dat ondʼ hē warē exoxtististē
N_sample4_23178 Dat luud besuers in onse tale
N_sample4_23179 Die duuel conste wale
N_sample4_23180 Vtē mēsche varē doē
N_sample4_23181 En̄ die wort vā salomoē
N_sample4_23182 En̄ dꝫ seidē si al openbare
N_sample4_23183 Dat vā gods haluē ware
N_sample4_23184 Maer die mierakele ons herē
N_sample4_23185 Wildē si tē quatstē kerē
N_sample4_23185a Lucas
N_sample4_23186 HJer na segt lucas
N_sample4_23187 Dat ihʼs quā in ene stat
N_sample4_23188 Daer hē eē phariseus bat
N_sample4_23189 Soe dꝫti met hem at
N_sample4_23190 Aldʼ quā mꝫ grotē wene
N_sample4_23191 Die besondege magdalene
N_sample4_23192 En̄ dwoech mꝫ harē tranē sine voete
N_sample4_23193 Met harē hare wreef sise soete
N_sample4_23194 Ghēe phariseeu hiet symoē
N_sample4_23195 En̄ pensde doē in sijn doē
N_sample4_23196 Waert dꝫ dese eē ꝓphete ware
N_sample4_23197 Hi soude wetē openbare
N_sample4_23198 Dattene eē sondech wijf ane tast
N_sample4_23199 Aldꝰ begrep hi sinē gast
N_sample4_23200 Maer onse here die ontwant
N_sample4_23201 Met eere redene alte hant
N_sample4_23202 En̄ seide hare ware vele vʼlatē
N_sample4_23203 Dat sine minde vtʼ matē
N_sample4_23204 En̄ aldʼ ter seluer stonden



N_sample4_23205 VErgaf god Haer Hare sonden
N_sample4_23206 En̄ si volgede staphans na
N_sample4_23207 Onsen hʼe en̄ ginc in juda
N_sample4_23208 JN enē casteel quā hi gegaē
N_sample4_23209 Dʼ heeftene in hʼ huus ontfaē
N_sample4_23210 Maerta die sustʼ marien
N_sample4_23211 En̄ diende mꝫ hē siere pertiē
N_sample4_23212 Maria sat bi sinē voetē
N_sample4_23213 En̄ hoerde sprekē ihʼs dē soetē
N_sample4_23214 Martha beclagede magdalene
N_sample4_23215 Dat sise dienē liet allene
N_sample4_23216 Daer prijsde god mariē zʼe
N_sample4_23217 Soe wiselike en̄ in selkʼ eere
N_sample4_23218 Dat hi altoes in eere wijs
N_sample4_23219 Marthē oec ne gaf mesprijs


N_sample5_33296 DJe mordenaers die dē tempel heldē
N_sample5_33297 Rustē indʼ were oec seldē
N_sample5_33298 Doch visierdē si dese moert
N_sample5_33299 Ane die vest zide nv hoert
N_sample5_33300 Stont eē portael diere en̄ goet
N_sample5_33301 Daer droegē si hout toe sciere
N_sample5_33302 Butē en̄ sulfer oec mede
N_sample5_33303 En̄ wekē danē vandʼ stede
N_sample5_33304 Gelijc oft si gelouich warē
N_sample5_33305 Vele riese vandʼ scarē
N_sample5_33306 Volgedē en̄ clōmē naer
N_sample5_33307 Met lederē opt portael dʼ
N_sample5_33308 Dat dochte selkē wesē quaet
N_sample5_33309 Al dꝫ jodsche volc dꝫ vʼstaet
N_sample5_33310 Dat portael wʼd vol te hant
N_sample5_33311 Entie jodē stakē dʼ in dē brāt
N_sample5_33312 Doe wʼt alte hant ontstekē
N_sample5_33313 Die romeine mꝫ dē jodē trekē
N_sample5_33314 Wordē begaē dʼ en was geē vliē
N_sample5_33315 Tytꝰ die dit heeft vʼsien
N_sample5_33316 Was droeue hine const nꝫ gewrekē
N_sample5_33317 Met aldꝰ gedanē trekē
N_sample5_33318 Storuē si wel naer alte male
N_sample5_33319 Die dʼ warē indē portale
N_sample5_33320 Daer na brakē die romeine al
N_sample5_33321 Maer dꝰ danich mesual
N_sample5_33322 Maecte dicken vroet
N_sample5_33323 Elc heeft hē te nauwer behoet
N_sample5_33324 TEn naestē dage soe ontstakē
N_sample5_33325 Die romeine om dese sakē
N_sample5_33326 Dat portael ane die noert zide
N_sample5_33327 Al ̄mme dē tempel tiē tide



N_sample5_33328 Dat was al dus dane moert
N_sample5_33329 Nv hoert eē deel vandʼ poert
N_sample5_33330 Daer was die hongʼ soe groet
N_sample5_33331 Noit en hoerde mā des noet
N_sample5_33332 Om spise vochtē si menegē wijch
N_sample5_33333 Daer ōme was alle die crijch
N_sample5_33334 Ja die dieue ontdectē mede
N_sample5_33335 Die dode liedē vandʼ stede
N_sample5_33336 En̄ ondʼ sochtē ōme etē
N_sample5_33337 Riemē scoē wildijt wetē
N_sample5_33338 Atē si dʼ si dlijf op hieldē
N_sample5_33339 En̄ dꝫ oude leer vandē scildē
N_sample5_33340 Ja hoy wat sal des meer
N_sample5_33341 Hoert hier jāmer groet en̄ zeer
N_sample5_33342 EEn wijf vā ouʼ die jordane
N_sample5_33343 Die wilē rijc was jc wane
N_sample5_33344 Marie hiet si bi namē
N_sample5_33345 Doe andʼ liedē in ihʼrʼlʼm quamē
N_sample5_33346 Quā sire in en̄ was besetē
N_sample5_33347 Mettē anderē als wijt wetē
N_sample5_33348 Wāt si mꝫ hare hadde brocht
N_sample5_33349 Vā ouʼ dwatʼ was besocht
N_sample5_33350 En̄ vandē rouers hare genomē
N_sample5_33351 Daer toe sachmē alle dage comē
N_sample5_33352 Die rouers die hare namē tetē
N_sample5_33353 Alsiere iet hadde vʼgetē
N_sample5_33354 DJe vrouwe dꝫ swʼ vʼdroech
N_sample5_33355 En̄ vloecte die dieue genoech
N_sample5_33356 Om dꝫ si gerne hadde vʼdient
N_sample5_33357 Dat enich viant ofte vrint
N_sample5_33358 Haer dꝫ lijf hadde genomē
N_sample5_33359 Maer dʼ toe en mocht nꝫ comē
N_sample5_33360 Maer dꝫ mēt hare nam soe rene
N_sample5_33361 Dat hʼ en bleef groet no clene
N_sample5_33362 Entie hongʼ ginc hʼ ane zʼe
N_sample5_33363 Daer toe vʼwoede gramscap mere
N_sample5_33364 Dies wʼt si vā fellē moede
N_sample5_33365 En̄ vā gebreke vā goede
N_sample5_33366 Jegē hare natuere gram
N_sample5_33367 Haer sugēde kint dꝫ si nā
N_sample5_33368 Verdomt kint spᵃc si mꝫ desen
N_sample5_33369 Jāmerlike tide moet ēmer wesē
N_sample5_33370 Te vies boef salic di voedē
N_sample5_33371 Tē romeinē wiltut geuroeder



N_sample5_33372 Bv werds arm behoustu dlijf
N_sample5_33373 Maer die hongʼ aerm keytijf
N_sample5_33374 Sal di vʼterē eer dit gesciede
N_sample5_33375 Nochtā es dit mordadege diede
N_sample5_33376 Argere dan sijn si twee
N_sample5_33377 Wes mine spise voert mee
N_sample5_33378 Die dieue selē wordē erre
N_sample5_33379 Mē sal dese fauele tellē vʼre
N_sample5_33380 Wāt dit es gebreit allene
N_sample5_33381 Andʼ jodē plagē gemene
N_sample5_33382 Dit spᵃc si en̄ sloech hʼ kint doot
N_sample5_33383 Som briet sijt ofte soet
N_sample5_33384 En̄ dandʼ decte si en̄ helt
N_sample5_33385 Nv quamē die rouers mꝫ gewelt
N_sample5_33386 En̄ hebbē dꝫ vʼrokē saē
N_sample5_33387 Si dreichdense si soudē se doot slaē
N_sample5_33388 En ware dꝫ si hʼe dʼ spise gaue
N_sample5_33389 Si seide eē groet deel dʼ aue
N_sample5_33390 Hebbic gehoudē tuwē boef
N_sample5_33391 Mettiē si decsel op sloech
N_sample5_33392 En̄ toende hē haers kints relief
N_sample5_33393 Daer en was soe conē dief
N_sample5_33394 Hem en eysede dʼ hijt sach toe
N_sample5_33395 Doe seide dꝫ wijf hoe vaerdi hoe
N_sample5_33396 Dits mij̄ kint en̄ mine scout wildijt wetē
N_sample5_33397 En̄ ic hebber af vorē getē
N_sample5_33398 Jc en wille nꝫ dꝫ gi sekʼ sijt
N_sample5_33399 Dā eē wijf en nes geē dijt
N_sample5_33400 En̄ ontfarmegʼ dan die moedʼ
N_sample5_33401 Al eest soe dꝫ gijs sijt vroedʼ
N_sample5_33402 Ontsegdijt ic hebber af getē
N_sample5_33403 En̄ hout dꝫter af es gespletē
N_sample5_33404 Al beuēde gingē die dieue danē
N_sample5_33405 En̄ cume lieten si als ic wane
N_sample5_33406 Der moedʼ allene hebbē dꝫ
N_sample5_33407 Hier af wʼd vol alle die stat
N_sample5_33408 Ondʼ theer quā oec die mare
N_sample5_33409 Selc wande dꝫ boerde ware
N_sample5_33410 Selke ontfermets en̄ selc mede
N_sample5_33411 Hattʼ ōme alle die stede
N_sample5_33412 Tytꝰ clages onsen hʼe
N_sample5_33413 En̄ toende dꝫ hi hem eere
N_sample5_33414 Pays boet en̄ vʼgeuē woude
N_sample5_33415 Alle mesdaet vā harē sonden



N_sample5_33416 Maer si coren strijt voer vrede
N_sample5_33417 En̄ hongʼ voer welde mede
N_sample5_33418 En̄ om dꝫ si te harē scandē
N_sample5_33419 Dē tempel ontstakē mꝫ harē handē
N_sample5_33420 Warē si werdich vā sulkʼ spise
N_sample5_33421 Maer hi sout wrekē in dʼ wise
N_sample5_33422 Dat hi dlant soude destruerē
N_sample5_33423 Entie poert oec al sondʼ vʼterē
N_sample5_33424 Dat nēmʼmeer mā en lage die stede
N_sample5_33425 Dat dwijf aldꝰ hʼ kint vʼdede
N_sample5_33426 Aldꝰ maecte hi sijn geclach
N_sample5_33427 Jndē ogeste optē .xviij.stē dach
N_sample5_33428 Soe wʼt voldragē die dracht
N_sample5_33429 West ane dē tempel mꝫ grotʼ cracht
N_sample5_33430 Daer brachtmē dē sterkē ram
N_sample5_33431 .vij. dage stac hi alsic vʼnam
N_sample5_33432 Dat si nꝫ en wōnē eē haer
N_sample5_33433 Soe groet was dwerc dʼ
N_sample5_33434 Die noert porte ondʼ groeuē si some
N_sample5_33435 Maer dʼ af quā hē cleine vrome
N_sample5_33436 En diede niet dꝫ siere ane dadē
N_sample5_33437 Soe dꝫ si wordē beradē
N_sample5_33438 Dat si lederē toe droegē
N_sample5_33439 Maer die jodē vʼsloegē
N_sample5_33440 Der romeinē soe vele
N_sample5_33441 Dat hē ginc vtē spele
N_sample5_33442 Hier ōme wʼt tytꝰ tongemake
N_sample5_33443 En̄ hiet dꝫ mē die porte ontstake
N_sample5_33444 DOē quamē twee die felste gevloē
N_sample5_33445 Die ondʼ hē hadde symoē
N_sample5_33446 Tote tytꝰ ōme genade
N_sample5_33447 Hi was dies herde wel beradē
N_sample5_33448 Dat hise hadde gedaē ontliuē
N_sample5_33449 Maer hine wilde nꝫ menechtich bliuē
N_sample5_33450 Wāt si beide mordenaers warē
N_sample5_33451 Die riddʼs droegē vier sondʼ sparē
N_sample5_33452 En̄ gingē die porte ontstekē
N_sample5_33453 Die jodē en constēt nꝫ gewrekē
N_sample5_33454 Dat zeluer smalt te hant dʼ jegē
N_sample5_33455 Daer mꝫ was beslegen
N_sample5_33456 En̄ thout ontstac te hant
N_sample5_33457 Alse die jodē sagē dē brant
N_sample5_33458 Ontsanc hē hʼte en̄ moet
N_sample5_33459 Wāt dʼ geē hulpe toe en stoet



N_sample5_33460 Nochtan keerden si om niet
N_sample5_33461 Soe vele dꝫtʼ eē toe riet
N_sample5_33462 Dat mē behoudē soude doch
N_sample5_33463 Tselue dꝫ dʼ stont noch
N_sample5_33464 Dages en̄ tnachs soe wies
N_sample5_33465 Die brant sijt sekʼ dies
N_sample5_33466 TEn naestē dage tytꝰ geboet
N_sample5_33467 Dꝫ mē blusschede dē brant groet
N_sample5_33468 En̄ wech te makene dē heere
N_sample5_33469 Hi nam raet na sinē gheere
N_sample5_33470 Mettē vorstē vā sinē rade
N_sample5_33471 Watti beest mꝫtē tempel dade
N_sample5_33472 Selc seide hꝫ ware best te brokē
N_sample5_33473 Die jodē soudē wedʼ stokē
N_sample5_33474 Nuwe orloge liet mē staē
N_sample5_33475 Wāt al warē si dan geuaē
N_sample5_33476 Si soudē ōme lanc alle kerē
N_sample5_33477 Daer dē tempel mꝫ grotʼ eerē
N_sample5_33478 Het sceē bat wesen eē casteel
N_sample5_33479 Dus wʼd geuelt best geheel
N_sample5_33480 Tytꝰ antwʼde selc werc
N_sample5_33481 Soe scone soe diere so sterc
N_sample5_33482 Dat en brake hi nēmʼmere
N_sample5_33483 Het ware dē romschē rike grote eere
N_sample5_33484 Dattʼ selc werc in stoede
N_sample5_33485 Mē maecte die strate in cortē stonde
N_sample5_33486 Die iodē vā vare en̄ vā onwille
N_sample5_33487 Lietse makē en̄ lagē stille
N_sample5_33488 Tsnachs dages quamē si vut gelopē
N_sample5_33489 Ter portē diere stont opē
N_sample5_33490 En̄ hebbē die romeine bestaē
N_sample5_33491 Diese wel bitterlike ontfaē
N_sample5_33492 Dat vʼsach saē dʼ na
N_sample5_33493 Titꝰ vte antonia
N_sample5_33494 En̄ quā mꝫ eere scarē tē stride
N_sample5_33495 Doe wekē die jodē ouʼ zide
N_sample5_33496 Jn die indʼste port doer die noet
N_sample5_33497 Daer hare liedē vele sijn doot
N_sample5_33498 En̄ tytꝰ keerde in antonia
N_sample5_33499 Hi sette des andʼs dages dʼ na
N_sample5_33500 Dē tempel te besettene al ōme
N_sample5_33501 Met al den heere tere sōme
N_sample5_33502 Maer die sentēcie vā onsē hʼe
N_sample5_33503 Hadde vʼdoemt diē tempel soe zʼe



N_sample5_33504 Dat hi verbrende vanden viere
N_sample5_33505 Als gi selt vʼnemē sciere
N_sample5_33506 SO vʼre quā alsic vʼsach
N_sample5_33507 Jndē ogest optē .xx.stē dach
N_sample5_33508 Dat was vā nabugodonoser als wijt horē

Line_number 33509 is missing
N_sample5_33510 Verbert was die tempel mede
N_sample5_33511 Die salomoē ierst makē dede

