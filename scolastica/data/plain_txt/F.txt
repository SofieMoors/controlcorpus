
F_sample1_0590a Hoe dat eua bedrogē wʼt vandē serpente .xv.
F_sample1_0591 TIere stont enter seluer vren
F_sample1_0592 Was van allen creaturen
F_sample1_0593 Dat vʼstaet van allen beesten
F_sample1_0594 Tserpent listichst nader Ieesten
F_sample1_0595 Ende oec sere scalc van zinne
F_sample1_0596 Want die duuel wasser inne
F_sample1_0597 Bedi doe lucifer die scone
F_sample1_0598 Wart gheworpē vanden trone
F_sample1_0599 Hadde hiis niit in alre wiis
F_sample1_0600 Dat adaem was int paradiis
F_sample1_0601 Ende pensede hoe hine wt dede steken
F_sample1_0602 Dadi hem tgebod gods breken
F_sample1_0603 So mosti wt pensedi dan
F_sample1_0604 Mer dat hi ontsach den man
F_sample1_0605 Des ghinc hi eerst toten wiue
F_sample1_0606 Om datsi cranker was van liue
F_sample1_0607 Mitten serpent heeft hiit bestaen
F_sample1_0608 Want het plach doe sonder waen
F_sample1_0609 Op ende neder recht te gane
F_sample1_0610 Recht na des menschen ghedane
F_sample1_0611 Beda scriift die clerc was diere
F_sample1_0612 Het was eens serpents maniere
F_sample1_0613 Gheaensicht als een ioncfrouwe
F_sample1_0614 Wt hem sprac die onghetrouwe
F_sample1_0615 Als hi noch doet wiildiit weten
F_sample1_0616 Wt dien di hi heeft beseten
F_sample1_0617 Ende seide te hare dat ghebod
F_sample1_0618 Waer omme so gaft v god
F_sample1_0619 Dat ghi van allen houte ghemene
F_sample1_0620 Nutten sout dan van enen allene
F_sample1_0621 Dit vragedi ende na hoerre antwoerd
F_sample1_0622 So fisierde hi sine woorde
F_sample1_0623 Si sprac om dat wi bi auenturen
F_sample1_0624 Die doot niet en souden besuren
F_sample1_0625 Ende alsi bi auenturen seide
F_sample1_0626 Mercte hi wel haer cranchede
F_sample1_0627 Datsi vaste niet en gheloofde



F_sample1_0628 Ende sprac wt des serpents hoofde
F_sample1_0629 Neen ghine bliifter niet om doot
F_sample1_0630 Mʼ hi weet wel v ere wort so groot
F_sample1_0631 Welc tiit so ghire of hebt gheten
F_sample1_0632 So suldi vroeden ende weten
F_sample1_0633 Ghelike recht of ghi gode waert
F_sample1_0634 Eua die wart verhouaert
F_sample1_0635 Want si gode waende gheliken
F_sample1_0636 Si sach den sconen boom den riken
F_sample1_0637 Entie vruchte scone ende sochte
F_sample1_0638 Si at dat si sint becochte
F_sample1_0639 Ende boedt adaem haren man
F_sample1_0640 Die misschien merken began
F_sample1_0641 Dat si thant niet en bleef doot
F_sample1_0642 Nochtan wiste hi wel albloot
F_sample1_0643 Datter quaet of soude comen
F_sample1_0644 Dus ist bescreuen van hem zomen
F_sample1_0645 Ende at so watter of soude ghescien
F_sample1_0646 Haer oghen ondaden si mittien
F_sample1_0647 Niet dat si blint hadden ghewesen
F_sample1_0648 Mer haer lust vʼroerde mittesen
F_sample1_0649 In die natuerlike lede
F_sample1_0650 Dat si te voren niet en dede
F_sample1_0651 Doe begonden si hem beide te scamen
F_sample1_0652 Van haerre naecter misquamen
F_sample1_0652a hoe si hem mit vigheblade decten .xvi
F_sample1_0653 Doe namen si mit ghemenen rade
F_sample1_0654 Beyde gader vigheblade
F_sample1_0656 Ende decter mede haer scamelhede
F_sample1_0655 Al omme ende omme haer lede
F_sample1_0657 Daer si saten onder die rise
F_sample1_0658 Horden si in den paradise
F_sample1_0659 Gode wanderen daer hi quam
F_sample1_0660 Hi sprac waer bistu adam
F_sample1_0661 Here seit hi doe ic hadde vʼstaen
F_sample1_0662 Diin stemme vʼuaerde ic mi saen
F_sample1_0663 Ende hebbe mi ghedect doer das
F_sample1_0664 Om dat ic al naket was
F_sample1_0665 God sprac wie heefti ghewiset
F_sample1_0666 Dattu di seluen ghespiset
F_sample1_0667 Heues mit dat ic di verboot
F_sample1_0668 Doe sprac adaem dulheit groot
F_sample1_0669 Alse of hi gode sine misdaet
F_sample1_0670 Wilde tyen ende siin quaet
F_sample1_0671 Twiif dattu mi gaues sprac hi
F_sample1_0672 At eerst ende ic at here bedi
F_sample1_0673 Als of hi meende het wʼe bleuen
F_sample1_0674 Ne hadstuse mi niet ghegheuen
F_sample1_0675 Doe sprac god te hare diese at
F_sample1_0676 Waer omme so daedstu dat
F_sample1_0677 Doe teecht eua den serpente
F_sample1_0678 Mer van alden perlemente
F_sample1_0679 Droech haer meninghe vander tale
F_sample1_0680 Gode te tyen altemale



F_sample1_0681 Dat adaem vander reinre aerde
F_sample1_0682 Was ghemaect mit groter waerde
F_sample1_0683 Die nie smerte en hadde ontfaen
F_sample1_0684 Noch oec nye en was ondaen
F_sample1_0685 Noch mit ploeghen noch mit spaden
F_sample1_0686 Noch besmet mit ghenen ondaden
F_sample1_0687 Betekende die reyne marie
F_sample1_0688 Die sonder enighe dorpernye
F_sample1_0689 Haer reyne vleysch in reynen liue
F_sample1_0690 Niet alse pleghen ander wiue
F_sample1_0691 Ih̄us droech ende oec wan
F_sample1_0692 Ombesmet van enighen man
F_sample1_0693 Gheliker wiis dat oec adam
F_sample1_0694 Des sesten daghes ter werelt quam
F_sample1_0695 So wʼt ihʼs onse trooster vercoren
F_sample1_0696 Inder sester ewen gheboren
F_sample1_0697 Den serpent en vraghedi niet
F_sample1_0698 Buten sinen rade ist ghesciet
F_sample1_0699 Want bi sduuels rade quamt al
F_sample1_0700 Doe vloecti als ic scriuen sal
F_sample1_0701 Want hiis ant serpent began
F_sample1_0702 Ende drie vloeke leide hi hem an
F_sample1_0703 Om dattet driesins misdede
F_sample1_0704 Talre eerst in die nydichede
F_sample1_0705 Dander warf om dattet loech
F_sample1_0706 Derdewarf om dattet den man bedroech
F_sample1_0707 Des wast aldus vermalediit
F_sample1_0708 Het hadde om smenschen hoecheit niit
F_sample1_0709 Bi dien seide god aldus zaen
F_sample1_0710 Op dine borst sulti gaen
F_sample1_0711 Van loghene sloech hiit in den mont
F_sample1_0712 Ende sprac du salte talre stont
F_sample1_0713 Die aerde eten in diin leuen
F_sample1_0714 Tluut dat hem was ghegheuen
F_sample1_0715 Nam hem god al daer ter stede
F_sample1_0716 Ende gaf den mōde veniin mede
F_sample1_0717 Van honen hadt enen godsat
F_sample1_0718 Ic sal sprac god daer ter stat
F_sample1_0719 Viantscap setten sonder bliif
F_sample1_0720 Tusschen di ende dat wiif
F_sample1_0721 Ende si sel op diin hooft treden
F_sample1_0722 Ende du salt oec tallen steden
F_sample1_0723 Haer en̄ haer vriende laghen
F_sample1_0724 Dese woerde machmen draghen
F_sample1_0725 Toter moeder goods marien
F_sample1_0726 Die den duuel mit siinre pertyen
F_sample1_0727 Altoes dwinghet ende iaghet
F_sample1_0728 Al ist dat hi die hare laghet
F_sample1_0728a hoe god dat wiif vʼmaledide .xvij.
F_sample1_0729 Recht also die man doot ende pine
F_sample1_0730 Ontfaet van des serpents venine
F_sample1_0731 Also mach smenschen nuchteren spu
F_sample1_0732 Dat serpent doden segge ic v
F_sample1_0733 Om dat si bede naket waren



F_sample1_0734 So vliet noch tserpent twaren
F_sample1_0735 Den naecten mensche waer hi ghecleet
F_sample1_0736 Het souden veninen ghereet
F_sample1_0737 In tween saken misdede twiif
F_sample1_0738 Si was houaerdich in haer liif
F_sample1_0739 Bidien so setse emmer god
F_sample1_0740 Te sine onderdaen des mans ghebod
F_sample1_0741 Om dat si at verboden spise
F_sample1_0742 Dat becocht si in sulker wise
F_sample1_0743 Dat si mit rouwē skindes gheneest
F_sample1_0744 Om den appel daer men of leest
F_sample1_0745 Om dat adaem in eenre wise
F_sample1_0746 Allene misdade an die spise
F_sample1_0747 Dies gheneert hem mit arbeiden
F_sample1_0748 Die man in bosschen ende ander heiden
F_sample1_0749 Die aerde was gheuloect ghenoech
F_sample1_0750 Omme dat si die vruchte droech
F_sample1_0751 Des draecht si noch in onsen toorne
F_sample1_0752 Beyde dystel ende scarpe doorne
F_sample1_0753 Doe maecte god euen ende adame
F_sample1_0754 Om te decken hare scame
F_sample1_0755 Twe rocken van beesten vellen
F_sample1_0756 Dat meent men hier mede als wi tellē
F_sample1_0757 Dit decsel is van doden dieren
F_sample1_0758 Ende sterfliic bistu van manieren
F_sample1_0759 Doe sprac god nv is adaem ghemaect
F_sample1_0760 Als een man wiis ende gheraect
F_sample1_0761 Dit was gheliic als in een spot
F_sample1_0762 Om dat hi wilde wesen god
F_sample1_0763 Ende om dat hi waerlike weet
F_sample1_0764 Quaeds ende goets ondersceet
F_sample1_0765 So steken wine vten paradise
F_sample1_0766 Dat hi niet en ete der spise
F_sample1_0767 Die is dat lignū vite
F_sample1_0768 Ende hi dan leuede emmerme
F_sample1_0769 Ende dat en darf v wonderen niet
F_sample1_0770 Dat dit vanden houte ghesciet
F_sample1_0771 Want sulc eylant is onder den dach
F_sample1_0772 Daer gheen mensche in steruen mach
F_sample1_0773 Int lant van seres wast seg ic v
F_sample1_0774 Ene dinc aen bomē ende is al ru
F_sample1_0775 Daer men mede langhet tliif
F_sample1_0776 Ende alexander sonder bliif
F_sample1_0777 Screef tot aristotiles
F_sample1_0778 Datter zonnen boem volc es
F_sample1_0779 Die lange leuen vtermaten
F_sample1_0780 Om dat si vanden vruchten aten
F_sample1_0780a hoe god adam vten paradise werpt .xviij.
F_sample1_0781 God stacken vten paradise
F_sample1_0782 Om dat hi soude na dorpers wise
F_sample1_0783 Die aerde oefenen daer hi te voren
F_sample1_0784 Of was ghemaect nv suldi horen
F_sample1_0785 Van wat lande hi ghemaect was
F_sample1_0786 Vten lande van damas



F_sample1_0787 Ende daer was hi ende siin wiif
F_sample1_0788 Beyde bedoluen na haer liif
F_sample1_0789 In spelūca duplici
F_sample1_0790 Also noemt die bibel mi
F_sample1_0791 In dien acker sloech als een fel
F_sample1_0792 Cayn sinen broeder abel
F_sample1_0793 Voer tparadijs sette onse here
F_sample1_0794 Cherubin die den duuel kere
F_sample1_0795 Dat hire nēmermeer in en vaert
F_sample1_0796 Hi hadde oec een vierich zwaert
F_sample1_0797 Dat vier den man den wech bename
F_sample1_0798 Datter en gheen in en quame
F_sample1_0799 Dat zwʼt is kerende ghenant
F_sample1_0800 Het en is el niet dan een brant
F_sample1_0801 Een vieriin muer daer omme gheet
F_sample1_0802 Bedi ist datment kerende heet
F_sample1_0803 Dat god danen wel doen mochte
F_sample1_0804 Welc tiit soet hem goet dochte
F_sample1_0805 Het was een stic wech altezamen
F_sample1_0806 Doere enoch ende helyas in quamen
F_sample1_0807 Mʼ dat bloet dat sident liep
F_sample1_0808 Van ons heren wonden diep
F_sample1_0809 In sire passien dede hiit al vut
F_sample1_0810 Des isser menighe salighe bruut
F_sample1_0811 Van gods haluen sint in comen
F_sample1_0812 Die haer loen daer heuet ghenomen


F_sample2_7303 Echt deden si na sanghers doot
F_sample2_7304 Die van ysrʼl sonde groot
F_sample2_7305 Ende god lietse dwinghen dan
F_sample2_7306 Labyn den coninc van chanaan
F_sample2_7307 Die in azor coninc was
F_sample2_7308 Sijn maerscalc was cysaras
F_sample2_7309 Dese hadde tvolc .xx. Jaer
F_sample2_7310 Jn bedwanghe herde zwaer
F_sample2_7311 Doe riepen si op gode mit zinne
F_sample2_7312 Tien tiden was een ꝓphetinne
F_sample2_7313 Hiet delbora van effraym
F_sample2_7314 Si riep barach van neptalym
F_sample2_7315 Haren man ende seide god
F_sample2_7316 Hi ghebiet di dit ghebod
F_sample2_7317 Leet te montabor diin here



F_sample2_7318 Ende setti daer ter were
F_sample2_7319 .xx. dusent nem metti man
F_sample2_7320 Van sabulon ende neptalym dan
F_sample2_7321 God sel di gheuen sekerleke
F_sample2_7322 Daer bi dat physon loopt die beke
F_sample2_7323 Jn dinen handen cysaras
F_sample2_7324 Barech sprac ic en doe niet das
F_sample2_7325 Dune wilt selue mit my varen
F_sample2_7326 Jc doe sprac delbora twaren
F_sample2_7327 Mʼ een wiif sel hebben dere
F_sample2_7328 Cysaras die quam die ma̶ere
F_sample2_7329 Dat dat here was in porre
F_sample2_7330 Ten berghe waert van thaborre
F_sample2_7331 Hi vʼsamende haestelike
F_sample2_7332 Tot physon op die beke
F_sample2_7333 .ccc. dusent ghewapender man
F_sample2_7334 Ende .x. dusent ridders daer an
F_sample2_7335 Ende .ix.c. waghen die sniden
F_sample2_7336 Mit sekelen aen beyden syden
F_sample2_7337 Ende ander waghen wien soes wōdert
F_sample2_7338 Mit hem .xxj. hondert
F_sample2_7339 Delbora seide tot barach
F_sample2_7340 Ganc neder op desen dach
F_sample2_7341 Sal di god gheuen cysaras
F_sample2_7342 Hi daelde ende al dat mit hem was
F_sample2_7343 Delbora stont ende bat
F_sample2_7344 Op den berch in ene stat
F_sample2_7345 Gad gaf cysaras enen vaer
F_sample2_7346 Enten sinen die waren daer
F_sample2_7347 Wint haghel ende reghen
F_sample2_7348 Ende blixeme volgeden ieghen
F_sample2_7349 So dat die slinghers entie boghen
F_sample2_7350 Hem no cleyn noch groot en doghē
F_sample2_7351 Sulc vel vanden wagen op die eerde
F_sample2_7352 Sul wart vertreden onder die paerde
F_sample2_7353 Dus dede hem al there ter vlucht
F_sample2_7354 Cysaras vloe doer die vrucht
F_sample2_7355 Aldaer: daer aber cyneus
F_sample2_7356 Woende ende siin wiif was thuus
F_sample2_7357 Aber was comen van getro
F_sample2_7358 Ende was daer ghegoet also
F_sample2_7359 Onder tfolc van ysrʼl
F_sample2_7360 Abers wiif die heet iahel
F_sample2_7361 Hi hadde vrede mit labyn
F_sample2_7362 Ysaras die vloech daer Jn
F_sample2_7363 Ende bat datmen decken soude
F_sample2_7364 Oec seyde hy dat hi drincken woude
F_sample2_7365 Si gaf hem melc ende hi sliep vast
F_sample2_7366 Daer doer sloech si haren gast
F_sample2_7367 Ende naghelden doe hi sliep al daer
F_sample2_7368 Jeghen der aerde dats waer
F_sample2_7369 Mit enen yseren naghele
F_sample2_7370 Jahel betekent die behaghele
F_sample2_7371 Entie scone maghet marie



F_sample2_7372 Cysaras ende sine pertye
F_sample2_7373 Dats lucifer ende sine scare
F_sample2_7374 Die verwonnen siin by haere
F_sample2_7375 Die naghel mach bedieden mede
F_sample2_7376 Die slotel haerre reynichede
F_sample2_7377 Daer si den duuel mede verwan
F_sample2_7378 Die melc die Jahel gaf den man
F_sample2_7379 Dat is ihʼs menschelichede
F_sample2_7380 Die lucifere bedroech mede
F_sample2_7381 Die hamer daer sine mede sloech
F_sample2_7382 Gheliket den cruce ghenoech
F_sample2_7383 By marien reynichede
F_sample2_7384 Ende by ihʼs menschelichede
F_sample2_7385 Ende by den cruce is openbare
F_sample2_7386 Ghesconfiert des duuels scare
F_sample2_7386a Hoe barach labiin vʼsloech .xxxiii.
F_sample2_7387 DAer na zaen so quam barach
F_sample2_7388 Jahel toghedem waer hi lach
F_sample2_7389 Doot daer hi also liep naer
F_sample2_7390 Aldus sprac delbora waer
F_sample2_7391 Dat een wiif soude hebben den zeghe
F_sample2_7392 Barach leedde theere en weghe
F_sample2_7393 Jeghen labyn den here groot
F_sample2_7394 Die sloech hy al daer te doot
F_sample2_7395 Ende azor sine hooftstede
F_sample2_7396 Vellede hi algader mede
F_sample2_7397 Barach ende delbora
F_sample2_7398 Songen ende loefden daer na
F_sample2_7399 Gode die so dicken ende wel
F_sample2_7400 Bescudde die van ysrʼl
F_sample2_7401 Doe waren si in vreden daer naer
F_sample2_7402 Sonder vechten .xl. Jaer
F_sample2_7402a hoe percius doot sloech acrisius .xxxvii.
F_sample2_7403 APollo was in delboraes tiden
F_sample2_7404 Die de heyden langhe siden
F_sample2_7405 Anebeden in menich lant
F_sample2_7406 Hi was die eerste die harpen vant
F_sample2_7407 Entie fisierde eerste fysike
F_sample2_7408 Dat was een wiisheit rike
F_sample2_7409 Esculapius vantse oec siin sone
F_sample2_7410 Mit ere blixeme was die gone
F_sample2_7411 Verbornt ende sine boeke mede
F_sample2_7412 Dus bleef die behendichede
F_sample2_7413 Verloren wel .v.c Jaer
F_sample2_7414 Tot datse ypocras vant daer naer
F_sample2_7415 Tien tiden maecte ylus som
F_sample2_7416 Van troyen den thor yliom
F_sample2_7417 Tien tiden sloech doot parchius
F_sample2_7418 Den coninc acrisius
F_sample2_7419 Ende maecte tconincrike mede
F_sample2_7420 Tot nich in die oude stede
F_sample2_7421 Dat te voren in argos was
F_sample2_7422 Also als ict bescreuen las
F_sample2_7422a hoe ysrʼl misdede tegē gode .xxxviii.



F_sample2_7423 Ander werf misdede sere
F_sample2_7424 Ysrahel teghen onsen here
F_sample2_7425 Doe hiet hise dwinghen dan
F_sample2_7426 Den lieden van madian
F_sample2_7427 Entien van amelech dats waer
F_sample2_7428 Dese dwonghense .vij. Jaer
F_sample2_7429 Elx Jaers verheret si hoer coren
F_sample2_7430 Ende haer beesten als wiit horen
F_sample2_7431 Doe riepen si an gode ghenadē
F_sample2_7432 Ende hi heuetse beraden
F_sample2_7433 Mit enen ꝓphete die hem zaen
F_sample2_7434 Vermaende wat hem was ghedaen
F_sample2_7435 Van gode diese wel node liet
F_sample2_7436 Mʼ sine wilden hem horen niet
F_sample2_7437 Doe quam dinghel van hemelrike
F_sample2_7438 Tot enen Joas die was rike
F_sample2_7439 Ende hadde enen sone hiet gedeon
F_sample2_7440 Hi dorsschede coren om dat doen
F_sample2_7441 Dat hire ter noot by leuen woude
F_sample2_7442 Die inghel seide die goods houde
F_sample2_7443 Si mitti starcst menigher manne
F_sample2_7444 Gedeon anworde danne
F_sample2_7445 Of god mit ons ware twi
F_sample2_7446 Waer ons ongheual dus by
F_sample2_7447 Die enghel seide te hem nv vare
F_sample2_7448 Jc gheue dy cracht ende sendi dare
F_sample2_7449 Dattu tfolc van madian
F_sample2_7450 Te doot slaes als een man
F_sample2_7451 Gedeon hilten ouer man
F_sample2_7452 Ende seyde en sceet niet van mi dan
F_sample2_7453 Eer ic mach weder tot di comen
F_sample2_7454 Hi heeft een hoekiin ghenomen
F_sample2_7455 Ende zoot ende brochte mede broot
F_sample2_7456 Den engel hi die spise boot
F_sample2_7457 Die enghel hiet hem ouer een
F_sample2_7458 Dat hise leyde op enen steen
F_sample2_7459 Ende hi tsop vut ghieten soude
F_sample2_7460 Mʼ die engel also hi woude
F_sample2_7461 Hadde ene roede na mans wise
F_sample2_7462 Ende die stac hi aen die spise
F_sample2_7463 Een vier quam daer vten stene
F_sample2_7464 Diet al verbornde groot ende clene
F_sample2_7465 Mittien ontvoer hi mitter vaert
F_sample2_7466 Gedeon die wert veruaert
F_sample2_7467 Ende riep wat sal miins ghescien
F_sample2_7468 Dat ic den engel hebbe ghesien
F_sample2_7469 Onse here seyde en veruaert .v. niet
F_sample2_7470 Snachts gheboet hi hem ende hiet
F_sample2_7471 Dat hi brake dien outaer
F_sample2_7472 Die siin moeder maecte daer
F_sample2_7473 Jn baals ere des afgods
F_sample2_7474 Gedeon ontsach hem sghebodes
F_sample2_7475 Ende nachts dat hem god gheboed
F_sample2_7476 Sdaghes wʼt men gheware albloot



F_sample2_7477 Entie liede vander stede
F_sample2_7478 Seyden Joas dat hi dede
F_sample2_7479 Sinen sone bringhen voort
F_sample2_7480 Laten steruen doer dese moort
F_sample2_7481 Hi sprac wildine berechten al
F_sample2_7482 Js hi god wreke hem seluen baal
F_sample2_7483 Dus lietent bliuen ghene man
F_sample2_7484 Ende amelec ende madian
F_sample2_7485 Destrueerden al ysrʼl
F_sample2_7486 Ende laghen int lant als viande fel
F_sample2_7487 Die heylighe gheest quam in gedyone
F_sample2_7488 Hi omboet volc van sabulone
F_sample2_7489 Van manasse van neptalim
F_sample2_7490 Ende van asur si quamen te hym
F_sample2_7491 Met .xxxij. dusent man in daghen
F_sample2_7492 Selue quam hi mit sinen maghen
F_sample2_7493 Ende eeschede van onsen here
F_sample2_7494 Een teyken doer siins selues ere
F_sample2_7495 Een vlies leyde hi op die aerde
F_sample2_7496 Ende bat gode doer siin waerde
F_sample2_7497 Dat die dau quame in dat vlies
F_sample2_7498 Ende die aerde niene hadde dies
F_sample2_7499 Dit dede god doer sine bede
F_sample2_7500 Ten naesten daghe dede hi mede
F_sample2_7501 Des daus daer vte vol ene scelle
F_sample2_7502 Echt so bat die deghen snelle
F_sample2_7503 Des anderen nachts dat die vacht
F_sample2_7504 Droghe bleue bider goods cracht
F_sample2_7505 Entie aerde bedouwen soude
F_sample2_7506 So mocht hi vechten als die boude
F_sample2_7507 Dat dede god hem openbare
F_sample2_7508 Dat hi des zeghes seker ware
F_sample2_7509 Tvlies dat sochte is ende wit
F_sample2_7510 Es die lichame onbesmit
F_sample2_7511 Vander reynre maghet marien
F_sample2_7512 Die alle tonghen benedien
F_sample2_7513 Die dau die vallet heymelike
F_sample2_7514 Op die aerde van hemelrike
F_sample2_7515 Also dede hi in dat vlies
F_sample2_7516 Dats ihʼs siit seker dies
F_sample2_7517 Die heymelike an haer quam
F_sample2_7518 Ende haer gaf ende niet en nam
F_sample2_7519 Meer zuuerheit dan si hadde eer
F_sample2_7520 Ende heylighetse emmermeer


F_sample3_17444 Judiths Jeeste gaet hier an
F_sample3_17445 Van liue wiif van herten man
F_sample3_17446 Vʼstaet mi wel na tyrus doot
F_sample3_17447 Wʼt een arfaxat here groot
F_sample3_17448 Ende veste gathamꝰ die stede
F_sample3_17449 Die staet in dat lant van mede
F_sample3_17450 Om dat hi wilde moghentlike
F_sample3_17451 Winnen al dat conincrike
F_sample3_17452 Nabugodonosor cambites
F_sample3_17453 Tyrus sone vʼdiende des
F_sample3_17454 Dat hem die vader eer hi bleef doot
F_sample3_17455 Gaf nyniue de stede groot
F_sample3_17456 Ende van assyrien dat lant
F_sample3_17457 .xii. Jaer dats wel bekant
F_sample3_17458 Droech hi crone voer tyrus doot
F_sample3_17459 Dese gaf arfaxat weder stoet
F_sample3_17460 Hi sloeghen doot ende wan tlant
F_sample3_17461 En̄ doe hi hadde in siin hant
F_sample3_17462 Beide persen ende meden
F_sample3_17463 En̄ al des vaders moghentheden
F_sample3_17464 Vʼhief hem siin hʼte daer na
F_sample3_17465 Ende sende in cilicia
F_sample3_17466 Jn al die lande omtrent hem
F_sample3_17467 Al totter stat van ihʼrʼlʼm
F_sample3_17468 En̄ eyschede thens en̄ gauel mede
F_sample3_17469 Meer dan siin vader ye ghedede
F_sample3_17470 En̄ si ontseiden hem alle gauel
F_sample3_17471 Doe nam hi sinen constauel
F_sample3_17472 Holofernuse en̄ gheboot
F_sample3_17473 Dat hi name siin here groot
F_sample3_17474 En̄ oec niemens en vʼmiede
F_sample3_17475 Noch borch noch lant in ghere stede
F_sample3_17476 Hi voer wt mit menighen man
F_sample3_17477 En̄ stoerde tlant van madian
F_sample3_17478 En̄ tlant van cilicia
F_sample3_17479 En̄ mesopotamia
F_sample3_17480 Doe baden die princen om ghenadē
F_sample3_17481 Doe nam hi op borch en̄ staden
F_sample3_17482 En̄ velledese allegader neder
F_sample3_17483 Die afgode voert ende weder
F_sample3_17484 Brac hi te stucken clene en̄ groot
F_sample3_17485 Om dat cambites gheboot
F_sample3_17486 Want hi wilde wesen god
F_sample3_17487 Alsi vʼnamen tsware ghebod
F_sample3_17488 Die Joden van Jhʼrʼlʼm
F_sample3_17489 Waren si vʼuaert van hem
F_sample3_17490 Dat hi niet alsulken scade
F_sample3_17491 Den tempel ons heren en dade
F_sample3_17492 Si vesten die weghe sere
F_sample3_17493 Ende baden vaste an onsen here
F_sample3_17494 Doe vʼnaemt holofʼnus wel
F_sample3_17495 Dat die kinder van isrʼl
F_sample3_17496 Die weghe sloten hare en̄ dare
F_sample3_17497 En̄ vraechde wat volcke het ware



F_sample3_17498 Doe sprac die prince der am̄oniten
F_sample3_17499 Achior die van ouden viten
F_sample3_17500 Wel bekende hoe dit volc quam
F_sample3_17501 Eerst vanden goeden abraham
F_sample3_17502 Ende hoe si doer die rode zee ghinghē
F_sample3_17503 Ende god niet en wilde ghehingen
F_sample3_17504 Dat hem yement mochte scaden
F_sample3_17505 Also langhe als si wel daden
F_sample3_17506 Mʼ daedsi sonde hi soudse plaghen
F_sample3_17507 Niewinghe oec in corten daghen
F_sample3_17508 Heeft hise vanden banden onbonden
F_sample3_17509 Daer hise in om haer sonden
F_sample3_17510 Nabugodonosor binden liet
F_sample3_17511 Ende wildi winnen dit diet
F_sample3_17512 Vreescht of hem god is gram
F_sample3_17513 Wi sellense binden als een lam
F_sample3_17514 Mʼ ist dat hi hem is hout
F_sample3_17515 So en dieter toe gheen ghewout
F_sample3_17515a hoe Judith holofernes onthoefde .xxiii
F_sample3_17516 Om dit balch hem holofernes
F_sample3_17517 En̄ seide ic sal di beuroeden des
F_sample3_17518 Dat gheen god en si achior
F_sample3_17519 Dan nabugodonosor
F_sample3_17520 Miin grote here cambites
F_sample3_17521 Dv moets mit hem siin ghewes
F_sample3_17522 Alse icse winne enti mede
F_sample3_17523 Dan saltu weten die waerhede
F_sample3_17524 Holofernus hieten daer na
F_sample3_17525 Leyden tot in betula
F_sample3_17526 Jn ene stat die hi wilde winnen
F_sample3_17527 Maer diene leiden ontsaghen die vā bīnē
F_sample3_17528 Ende bonden an enen boem aldaer
F_sample3_17529 Bider steden een deel wel naer
F_sample3_17530 So datten die van binnen vʼnamen
F_sample3_17531 En̄ haelden in onder tfolc te zamen
F_sample3_17532 Hi seide hem wat hi hadde misdaen
F_sample3_17533 Doe hilden sine daer sonder waen
F_sample3_17534 Hier na benam hem buten dat here
F_sample3_17535 Dat water so dat si sonder were
F_sample3_17536 Op wilden gheuen hare stat
F_sample3_17537 Si seiden onder hem allen dat
F_sample3_17538 Helpt hem god niet binnen .v. daghen
F_sample3_17539 Dat siit dan emmer wilden waghen
F_sample3_17540 Ene weduwe nv merket dit
F_sample3_17541 Was in die poort en̄ hiet Judith
F_sample3_17542 Doer scone ende reyne van liue
F_sample3_17543 Die scalt die papen als keytiue
F_sample3_17544 Dat si termine emmermere
F_sample3_17545 Aen die doeghet van onsen here
F_sample3_17546 Setten souden dat ware quaet
F_sample3_17547 Si seide minen stillen raet
F_sample3_17548 En wilic .v. altoes niet leren
F_sample3_17549 Mer ic sel doen twerc ons heren
F_sample3_17550 Staet ter poerten ic wil vut gaen



F_sample3_17551 Mittien porrede hi wel zaen
F_sample3_17552 Een Joncwiif droech spise en̄ dranc
F_sample3_17553 Mit hare en̄ dede vutwaert den ganc
F_sample3_17554 Mʼ so scone was si bi sonder
F_sample3_17555 Dats die papen hadden wonder
F_sample3_17556 En̄ ouer haer baden wale
F_sample3_17557 Daer si ghinc van berghe te dale
F_sample3_17558 Vinghense die spiers te hant
F_sample3_17559 En̄ leydense daer si vant
F_sample3_17560 Holofernus dit sat al daer
F_sample3_17561 Onder enen dieren sparewaer
F_sample3_17562 Van siden ende van goude vʼheuē
F_sample3_17563 En̄ menich steen daer in gheweuē
F_sample3_17564 Teersten dat hise heeft versien
F_sample3_17565 Wort siin herte beuaen mittien
F_sample3_17566 En̄ si neech hem openbare
F_sample3_17567 Holofernus sprac tot hare
F_sample3_17568 Sech twi quaemstu voer ons neder
F_sample3_17569 Judith die andwoerde weder
F_sample3_17570 Onse volc bliift vʼloren zaen
F_sample3_17571 Want het heuet sere misdaen
F_sample3_17572 God heuet ghesent hier mi
F_sample3_17573 Dat ic boodscape draghe an di
F_sample3_17574 En̄ ic dy te Jhʼrʼlʼm
F_sample3_17575 Gheleyde ende danne so nem
F_sample3_17576 Dat volc onder diin ghebod
F_sample3_17577 Hi sprac doet mi dit diin god
F_sample3_17578 So saltu grote vrouwe mit vus
F_sample3_17579 Wesen in nabugodʼ huus
F_sample3_17580 Hi deedse leiden al daer ter stat
F_sample3_17581 Al daer lach siin grote scat
F_sample3_17582 So dat iudith des ghebat
F_sample3_17583 Dat hi haer gheloefde dat
F_sample3_17584 Dat si nachts moeste vut gaen
F_sample3_17585 Haren god te biddene zaen
F_sample3_17586 Hi liet hoer haren wille doen
F_sample3_17587 Drie nachten deed si hoer orisoen
F_sample3_17588 En̄ ghinc aldaer si wilde mede
F_sample3_17589 Holofernus haer bidden dede
F_sample3_17590 Dat si bi hem slapen soude
F_sample3_17591 En̄ si seide datsi woude
F_sample3_17592 En̄ quam te hem wel ghepaleert
F_sample3_17593 En̄ als hi siet dat siis begheert
F_sample3_17594 Dranc hi van Joyen so den wiin
F_sample3_17595 Dat hi ghinc slapen als een swiin
F_sample3_17596 Judith hiet haren Joncwiue
F_sample3_17597 Dat si voer die dore bliue
F_sample3_17598 Selue ghinc si voer hem staen
F_sample3_17599 En̄ si badt an gode zaen
F_sample3_17600 Dat hise ghesterke teser stont
F_sample3_17601 Tot holofernes hoofde stont
F_sample3_17602 Een colūpne daer an een zweert
F_sample3_17603 Dat trac Judith mitter vaert
F_sample3_17604 En̄ sloech hem thooft of tenen slage



F_sample3_17605 Haren Joncwiue hiet si dat siit drage
F_sample3_17606 En̄ nam den goeden spareware
F_sample3_17607 En̄ ghinc ter stat wʼt mit hare
F_sample3_17608 Want haer tgaen niement benam
F_sample3_17609 En̄ teersten dat si ter poortē quam
F_sample3_17610 Riep si god is mit ons ondoe
F_sample3_17611 En̄ al tvolc lieper toe
F_sample3_17612 Mit lichte en̄ si toechde daer
F_sample3_17613 Dat hooft enten spareware
F_sample3_17614 En̄ sprac looft gode mit vlite
F_sample3_17615 Alse achior die āmonite
F_sample3_17616 Holofernus hooft ghesach
F_sample3_17617 Van vare hi in onmacht lach
F_sample3_17618 Doe hi dit sach dede hi tien tiden
F_sample3_17619 Hem nader Joedscher wet besniden
F_sample3_17620 En̄ bleef ghelouich na dier vre
F_sample3_17621 Thooft hinc Judith an die mure
F_sample3_17622 Dit was ene stoute daet
F_sample3_17623 En̄ viel inder dagheraet
F_sample3_17626 Titedelic dat die joden vut quamen
F_sample3_17627 En̄ doet die heren vernamen
F_sample3_17628 Dat holofernus selue was doot
F_sample3_17629 Vloe dat here doer den noot
F_sample3_17630 Entie Joeden volchden naer
F_sample3_17631 Ende si sloeghen menighen daer
F_sample3_17632 Jn .xxx. daghen hebs gheloef
F_sample3_17633 Ghehaelden si cume den roef
F_sample3_17634 Ende wat so holofernus was
F_sample3_17635 Dat hadde iudith als ic las
F_sample3_17636 En̄ Judith sanc gode enen zanc
F_sample3_17637 Daer si in voer seide sonder wanc
F_sample3_17638 Den doemsdach en̄ dat die quade
F_sample3_17639 Ghepiint souden siin sonder ghenade
F_sample3_17640 Te Jhʼrʼlʼm voer si daer naer
F_sample3_17641 Ende offerde onsen here daer
F_sample3_17642 Holofernus grote riichede
F_sample3_17643 En̄ vierde aldien dach mede
F_sample3_17644 En̄ Judith die wʼt daer na
F_sample3_17645 Gheheten cambisia
F_sample3_17646 Si leefde .C. Jaer en̄ viue
F_sample3_17647 Doe si sciet van desen liue
F_sample3_17648 Cambices nabugodonosor
F_sample3_17649 Wan daer na menighen tor
F_sample3_17650 Jn egypten en̄ wan dat lant
F_sample3_17651 Oec maecti dat si v bekant
F_sample3_17652 Jn egypten babylone
F_sample3_17653 Dʼ die soudane draghen crone
F_sample3_17654 Wilmen die waerheit weten das
F_sample3_17655 Als voerseide Jhʼemias
F_sample3_17656 Doe hi egypten ruumde tlant
F_sample3_17657 Wʼt hi siec altehand
F_sample3_17658 Jn damassch bleef hi doot
F_sample3_17659 Cambites die here groot


F_sample4_22979 Onse here die quam al daer
F_sample4_22980 Als een die moede is ende sit
F_sample4_22981 Op een fonteyne hiet iacops pit
F_sample4_22982 Dapostelen waren oec in die stede
F_sample4_22983 Daer in spise te copene mede
F_sample4_22984 Een wiif quam gaende daer hi sat
F_sample4_22985 Om water en̄ onse here bat
F_sample4_22986 Dat si hem drinken gaue



F_sample4_22987 Twiif antwoerde dus daer aue
F_sample4_22988 Want soene Joede sach bedi
F_sample4_22989 Hoe mochtstu drincken van mi
F_sample4_22990 Want ic bin een samaritane
F_sample4_22991 Hier te voren dedic te verstane
F_sample4_22992 Dat salmanasar die coninc
F_sample4_22993 Tfolc van ysrʼl al vinc
F_sample4_22994 Metten coninc ozee
F_sample4_22995 Daer na hadden si coninghe nemmee
F_sample4_22996 Jnt lant voerde hise van caspia
F_sample4_22997 Daer se alexander sloot daer na
F_sample4_22998 Siin volc sende hi in ysrʼl
F_sample4_22999 Tlant te winnen doe wʼt hem fel
F_sample4_23000 Lewen die god sende jnt lant
F_sample4_23001 Hier om ontfinghen si te hant
F_sample4_23002 Die Joedssche wet en̄ dat besniden
F_sample4_23003 Nochtan hadsi in allen tiden
F_sample4_23004 Afgode daer si gheloefden ane
F_sample4_23005 Dese hieten samaritane
F_sample4_23006 Dat quam van samarien die stede
F_sample4_23007 Hore vate noch hare spise mede
F_sample4_23008 Wilden die Joeden niet orbaren
F_sample4_23009 Van dien was dit wiif twaren
F_sample4_23010 Dier onse here drincken bat
F_sample4_23011 En̄ hi seide aldaer ter stat
F_sample4_23012 Dat sy ghehadt hadde .v. manne
F_sample4_23013 En̄ daer sy hare nv hilt āne
F_sample4_23014 Dat si siin amye ware
F_sample4_23015 Doe seide twiif al openbare
F_sample4_23016 Jc sie dattu ꝓphete siis
F_sample4_23017 Onse vorders waren wiis
F_sample4_23018 Ende diende gode en̄ baden hym
F_sample4_23019 Hier opten berch te garisym
F_sample4_23020 En̄ ghi segt datmen hem
F_sample4_23021 Sal offeren in ihʼrʼlʼm
F_sample4_23021a Hoemen ouer al louen sal gode
F_sample4_23021b Ende aenbeden .xli
F_sample4_23022 Onse here antwoerde hare
F_sample4_23023 Wiif gheloof mi openbare
F_sample4_23024 Dattie tiid is comen mede
F_sample4_23025 Dat te ihʼrʼlʼm in die stede
F_sample4_23026 Noch hier ne suldi bidden niet
F_sample4_23027 Jn desen woerden hi bediet
F_sample4_23028 Datmen gode anebeden sal
F_sample4_23029 Met gheloue al ouer al
F_sample4_23030 Niet tote ihʼrʼlʼm allene
F_sample4_23031 Als men dede doe so clene
F_sample4_23032 Tgheloue was in eerdrike
F_sample4_23033 Twiif antworde cortelike
F_sample4_23034 Jc weet wel dat kerst comē sal
F_sample4_23035 En̄ als hi coemt sal hi ons al
F_sample4_23036 Seggen en̄ doen verstaen
F_sample4_23037 Onse here antwoerde saen
F_sample4_23038 Jc bent. doe liet so haren scoop



F_sample4_23039 Ter stat werd dede so haren loop
F_sample4_23040 En̄ seide den portren dan
F_sample4_23041 Coemt siet hier enen man
F_sample4_23042 Die mi al heeft bediet
F_sample4_23043 So wat so my is ghesciet
F_sample4_23044 Mach dat xp̄s yet wesen
F_sample4_23045 Tfolc quam vter stat na desen
F_sample4_23046 En̄ doe hise sach comen dare
F_sample4_23047 Seide hi dat tcoren ghereet ware
F_sample4_23048 Te oestene dat bediede
F_sample4_23049 Ghereet te ghelouene die liede
F_sample4_23050 So dat si hem alle baden dat
F_sample4_23051 Dat hi mit hem quame in die stat
F_sample4_23052 En̄ wasser .ij. daghe mede
F_sample4_23053 Daer hire vele bekeren dede
F_sample4_23054 Van sychar quam hi daer na
F_sample4_23055 Jn galylee tot chana
F_sample4_23056 Daer een conincskiin in was
F_sample4_23057 Dat bediet alsic eer las
F_sample4_23058 Een die moghenste van den lande
F_sample4_23059 Naest den coninc alsict cande
F_sample4_23060 Te capharnaū was siec siin sone
F_sample4_23061 Onsen here bat die gone
F_sample4_23062 Dat hire quame en̄ hine ghenase
F_sample4_23063 God scaltene gheliic enen dwase
F_sample4_23064 Want hi pensede in siin ghedochte
F_sample4_23065 Dat hi niet ghenesen mochte
F_sample4_23066 Hine waerre selue ghegaen
F_sample4_23067 Doch heeft hi also volstaen
F_sample4_23068 Dat hi tot hem gheseit heeft
F_sample4_23069 Ganc tote huus diin sone leeft
F_sample4_23070 Mettien woerde hi ghenas
F_sample4_23071 Daer hi selue niet ne was
F_sample4_23072 Die man en̄ sine maysniede
F_sample4_23073 Gheloefden doet aldus ghesciede
F_sample4_23074 Tote hier scriift ons sente Jan
F_sample4_23075 Nv segghen dandre vort an
F_sample4_23075a Hoe god selue ene werscap
F_sample4_23075b Maecte .xlij.
F_sample4_23076 Leui die oec hiet matheus
F_sample4_23077 Seghet dat daer na quam ihʼs
F_sample4_23078 Daer hi maecte een werscep hoer ic tellē
F_sample4_23079 Daer aten mede leuiis ghesellen
F_sample4_23080 Publicaen dat bediet
F_sample4_23081 Volc dat vele der werelt pliet
F_sample4_23082 Phariseuse die hem mede
F_sample4_23083 Verhieuen in die helichede
F_sample4_23084 Alse die vroed waren sere
F_sample4_23085 Si begrepen onsen here
F_sample4_23086 Dat hi at metten sondaren
F_sample4_23087 Onse here antwoerde twaren
F_sample4_23088 Jn bin bedi niet comen al
F_sample4_23089 Dat ic die rechte roepen sal
F_sample4_23090 Mʼ die besondichde die hebbē mesdaē



F_sample4_23091 Dat si penitencie sullen ontfaen
F_sample4_23092 Oec begrepen sine alsi saghen
F_sample4_23093 Dat sine ionghers niet ne plagen
F_sample4_23094 Te vastene mer onse here
F_sample4_23095 Die ontsculdichetse harde sere
F_sample4_23096 Jndien dat volc was ongheleert
F_sample4_23097 En̄ niewinghe an hem bekeerd
F_sample4_23098 En̄ hi vleesckelike met hem ware
F_sample4_23099 Mʼ alst ghesciede daer nare
F_sample4_23100 Dat hi hem worde ghenomen
F_sample4_23101 Souden ghenoech te vastene comē
F_sample4_23102 Die pharisene wilden mettien
F_sample4_23103 Een hemelsch teken van hem sien
F_sample4_23104 Mer ontseit hem ende seide mee
F_sample4_23105 Dat theidine volc van niniuee
F_sample4_23106 Beter ware dan sy
F_sample4_23107 En̄ hi seide hem redene waer by
F_sample4_23108 Want si penitencie daden
F_sample4_23109 Doese Jonas dreghede van scaden
F_sample4_23110 En̄ hi meerre dan Jonas ware
F_sample4_23111 Oec seidise argher openbare
F_sample4_23112 Dan die heydine coninghinne
F_sample4_23113 Die doer cracht van salons sinne
F_sample4_23114 Van verren quam soeken die mare
F_sample4_23115 En̄ hi wiser dan salomon ware
F_sample4_23115a Hoe ene ioncfrouwe vandʼ doot
F_sample4_23115b Vʼwecte onse here en̄ andʼ dinc .xliij.
F_sample4_23116 DJe prince der synagoghen quam
F_sample4_23117 Tonsen here alsict vernam
F_sample4_23118 En̄ anebedene ende seide mede
F_sample4_23119 Miin wiif is doot nv ter stede
F_sample4_23120 Com en̄ lech dine hant op hare
F_sample4_23121 So sal dan leuen openbare
F_sample4_23122 Mʼ doe hi daer soude gaen
F_sample4_23123 Quam een wiif an hem saen
F_sample4_23124 Die ghebloet hadde .xii. Jaer
F_sample4_23125 En̄ taste an die vasen daer
F_sample4_23126 Van sinē mantele als ict las
F_sample4_23127 Mettien gheloue so ghenas
F_sample4_23128 Van sente ambrosius machmē lesen
F_sample4_23129 Dat die martha soude wesen
F_sample4_23130 Marien suster magdalenen
F_sample4_23131 Onse here ende sine Jonghers ghemene
F_sample4_23132 Quamen daer woende saulus
F_sample4_23133 Die prince was hi ghinc Jnt huus
F_sample4_23134 Petre leidde hi mede danne
F_sample4_23135 Jacob den meerre ende Janne
F_sample4_23136 En̄ der Joncfrouwē moeder en̄ vader
F_sample4_23137 Dandre dreuen si vut algader
F_sample4_23138 Want sine bespotten dat hi riep
F_sample4_23139 Dattie dochter lach ende sliep
F_sample4_23140 Om dat hise vʼscheden vant
F_sample4_23141 Die Joncfrouwe nam hi bider hant
F_sample4_23142 En̄ hiet hare dat so op soude staē



F_sample4_23143 Ende hiet hare tetene gheuen zaen
F_sample4_23144 Dats verrisenisse warachtich
F_sample4_23145 Men vint wel touerie so machtich
F_sample4_23146 Daer men den doden by doet verrisen
F_sample4_23147 Mʼ sine eten in ghere wisen
F_sample4_23147a Van vele myrakelē die onse here
F_sample4_23147b Dede te nazareth .xliiij
F_sample4_23148 Van danen scriift matheus
F_sample4_23149 So ghinc onse here ihʼs
F_sample4_23150 .ij. blende volgheden om tgone
F_sample4_23151 En̄ riepen ihʼs dauids sone
F_sample4_23152 Ontferme ons doe hi quam
F_sample4_23153 Te nazareth als ict vernam
F_sample4_23154 Taste hi hare oghen en̄ si ondaden
F_sample4_23155 Met hetene heeft hise gheladen
F_sample4_23156 Dat het niement worde becant
F_sample4_23157 Mʼ si seident doer al tlant
F_sample4_23158 Doe si ghesceiden waren dane
F_sample4_23159 Als ons doen te verstane
F_sample4_23160 Beide matheus ende lucas
F_sample4_23161 Enen die beseten was
F_sample4_23162 Metten viant men hem brochte
F_sample4_23163 Die oec spreken niene mochte
F_sample4_23164 Onse here dreef vte den viant
F_sample4_23165 En̄ een stemme sprac te hant
F_sample4_23166 Doe priisdene daer menech een
F_sample4_23167 Mʼ die quade phariseen
F_sample4_23168 Seiden onder hem te zamen
F_sample4_23169 Dat hi in belsebuucs namen
F_sample4_23170 Die prince vanden duuelen ware
F_sample4_23171 Die duuels vut dade varen dare
F_sample4_23172 Jhʼs antwoerde daer ter stede
F_sample4_23173 Of ic in belsebuucs moghenthede
F_sample4_23174 Den viant nv verdriuen can
F_sample4_23175 Bi wien dadent uwe kindre dan
F_sample4_23176 Want die Joeden dat wel wisten
F_sample4_23177 Dat onder hem waren exortisten
F_sample4_23178 Dat luut beswarres in onse tale
F_sample4_23179 Die den duuel consten wale
F_sample4_23180 Vten menssche varen doen
F_sample4_23181 Metten woerden van salomoen
F_sample4_23182 Ende dat seide so openbare
F_sample4_23183 Dat van gods haluen ware
F_sample4_23184 Mʼ die miraclen ons heren
F_sample4_23185 Wilden si ten quaetsten keren
F_sample4_23185a Hoe maria magdalena ons herē
F_sample4_23185b Voete dwoech .xlv.
F_sample4_23186 HJer na so scriift lucas dat
F_sample4_23187 Onse here quam in eene stat
F_sample4_23188 Daer hem een phariseus bat
F_sample4_23189 Also dat hi met hem at
F_sample4_23190 En̄ daer quam met groten wene
F_sample4_23191 Die besondichde magdalene
F_sample4_23192 En̄ dwoech mit tranē ons herē voete



F_sample4_23193 Ende droghetse met haren hare soete
F_sample4_23194 Ghene phariseus hiet symeon
F_sample4_23195 En̄ pensede in siin doen
F_sample4_23196 Waerd dat hi een ꝓphete ware
F_sample4_23197 Hi soudt weten openbare
F_sample4_23198 Dattene een besondicht wiif an tast
F_sample4_23199 Dus begreep hi sinen gast
F_sample4_23200 Mer onse here die ontfanc
F_sample4_23201 Hem met redene te hant
F_sample4_23202 En̄ seide hare ware vele verlaten
F_sample4_23203 Want sone minde vtermaten
F_sample4_23204 Aldaer en̄ ten seluen stonden
F_sample4_23205 Vergaf hi hare al haer sonden
F_sample4_23206 En̄ sy volghedem emmer na
F_sample4_23207 Onse here ghinc in Judea
F_sample4_23208 Jn enen casteel quamen si gegaen
F_sample4_23209 Ende daer heeftene ontfaen
F_sample4_23210 Martha die suster marien
F_sample4_23211 Ende diende hem in siere pertyen
F_sample4_23212 Maria sat bi sinen voeten
F_sample4_23213 En̄ hoerde ihʼm spreken den soeten
F_sample4_23214 Martha beclaghede van magdalene
F_sample4_23215 Dat sise dienen liet allene
F_sample4_23216 Daer priisde god marien sere
F_sample4_23217 So wiselike in sulker ere
F_sample4_23218 Dat hi altoes oec in ghere wiis
F_sample4_23219 Marthen oec ne seide mespriis


F_sample5_33296 Die mordenaers die den tempel heldē
F_sample5_33297 Si rusten in die were selden
F_sample5_33298 Si visierdē noch ene moort
F_sample5_33299 An de west side hoort
F_sample5_33300 Stont een portael goet en̄ diere
F_sample5_33301 Dʼ droeghen si hout toe sciere
F_sample5_33302 Vier ende sulfur oec mede
F_sample5_33303 En̄ weken danen vander stede
F_sample5_33304 Gheliic of si ghelouich waren
F_sample5_33305 Vele riesen vander scaren
F_sample5_33306 Volchden en̄ clōmē naer
F_sample5_33307 Mit lederen opt portael daer
F_sample5_33308 Dat dochte den ioden siin quaet
F_sample5_33309 Al dat ioedssce volc dat vʼstaet
F_sample5_33310 Dat portael vol was altehant
F_sample5_33311 So staken si ghinder in den brant
F_sample5_33312 En̄ wart altehant onsteken
F_sample5_33313 Die romeyne mit haren treken
F_sample5_33314 Worden begaen dʼ en was gheen vliē
F_sample5_33315 Tytus die dit heeft versien
F_sample5_33316 Was droeue hine const ghewrekē
F_sample5_33317 Mit dustanen treken
F_sample5_33318 Storuen si na wel altemale
F_sample5_33319 Die dʼ waren inden portale
F_sample5_33320 Dʼ na brakent die ioden al
F_sample5_33321 Mʼ al dustanich misual
F_sample5_33322 Maecte die romeyne vroet
F_sample5_33323 Elc heeft hē te nauwer ghehoet
F_sample5_33324 Tē naesten daghe so ontstaken
F_sample5_33325 Die romeyne om dese saken
F_sample5_33326 Dat portael an die noortside
F_sample5_33327 Al ōme den tempel tien tide
F_sample5_33328 Dat was aldus dane moort
F_sample5_33329 Nv hoert een deel vander poort
F_sample5_33330 Dʼ was die hongher so groot
F_sample5_33331 Noyt man hoerde des ghenoot
F_sample5_33332 Om spise vochten si menighē wiich
F_sample5_33333 Dʼ ōme was alden criich
F_sample5_33334 Ja die dieue ontrecten mede



F_sample5_33335 Die dode liede vander stede
F_sample5_33336 En̄ ondersochtense om eten
F_sample5_33337 Riemen scoen wildiit weten
F_sample5_33338 Aten si daer si tliif mede hilden
F_sample5_33339 En̄ toude leder vanden scilden
F_sample5_33340 Ja wat sal nv des meer
F_sample5_33341 Hoort hier iamer en̄ groot seer
F_sample5_33342 Een wijf van ouer die iordane
F_sample5_33343 Die wilen rike was ic wane
F_sample5_33344 Maria heet si bi namen
F_sample5_33345 Doe die ander lude in ihʼrʼlʼm quamē
F_sample5_33346 Quam sire in en̄ wert beseten
F_sample5_33347 Mitten anderē wildiit weten
F_sample5_33348 So wat si mit hare hadde bra̶ocht
F_sample5_33349 Van ouer twater dʼ of wʼt si besocht
F_sample5_33350 Vanden rouers en̄ ghenomen
F_sample5_33351 Dʼ toe sach si alle daghe comē
F_sample5_33352 Die rouers die haer namē teten
F_sample5_33353 Als sire yet hadden vʼgheten
F_sample5_33354 Die vrouwe dat sware vʼdroech
F_sample5_33355 En̄ vloecte dieu̶e̶ dieue ghenoech
F_sample5_33356 Om dat si gherne hadden verdient
F_sample5_33357 Dat enich viant ofte vrient
F_sample5_33358 Hare dat liif hadde ghenomē
F_sample5_33359 Mʼ daer toe conste si niet comen
F_sample5_33360 Mʼ datment haer nam so rene
F_sample5_33361 Dat hare en bleef groot no clene
F_sample5_33362 Entie hongher ghinc hare an sere
F_sample5_33363 Daer toe vʼwoede gramscap mere
F_sample5_33364 Des wʼt si van fellen moede
F_sample5_33365 En̄ van brekenesse van goede
F_sample5_33366 Jeghen hare nature gram
F_sample5_33367 Haer sughende kint dat si nam
F_sample5_33368 Verdomt kint sprac si in desen
F_sample5_33369 Jamerlike salt mitti wesen
F_sample5_33370 Te wies behoef sal ic di voeden
F_sample5_33371 Ten romeynen wiltuut vroeden
F_sample5_33372 Du worts arm behoutstu tliif
F_sample5_33373 Mʼ die hongher arme keytiif
F_sample5_33374 Sal di verteren eer dit ghesciet
F_sample5_33375 Nochtan is dit mordadich diet
F_sample5_33376 Argher dan siin dese twee
F_sample5_33377 Wes miin spise voert an mee
F_sample5_33378 Die dieue sellen wʼden erre
F_sample5_33379 Men sel dese fauele tellē vʼre
F_sample5_33380 Want dit is ghebreyt allene
F_sample5_33381 Onder der ioden plaghe ghemene
F_sample5_33382 Dit sprac si en̄ sloech haer kint doot
F_sample5_33383 Som briet si en̄ soet
F_sample5_33384 Tander decten si en̄ helt
F_sample5_33385 Doe quamē die rouers mit ghewelt
F_sample5_33386 En̄ hebben ghent vʼroken saen
F_sample5_33387 En̄ dregedense en̄ soudense doot slaē
F_sample5_33388 Ten ware dat si hem spise gaue



F_sample5_33389 Si seide een goet deel daer aue
F_sample5_33390 Hebic ghehouwen tuwen behoef
F_sample5_33391 Mittien so den decsel op hoef
F_sample5_33392 En̄ toghede hem haers kints relief
F_sample5_33393 Mʼ daer en was gheen so coene dief
F_sample5_33394 Hem en eysde dat hiit sach toe
F_sample5_33395 Doe seide dat wiif hoe vaerdi hoe
F_sample5_33396 Dits miin kint wildiit weten
F_sample5_33397 Jc hebber of een luttel gheten
F_sample5_33398 En wil niet dat ghi bloder siit
F_sample5_33399 Dan een wiif ens ghenen tiit
F_sample5_33400 En̄ ontfermigher dan die moeder
F_sample5_33401 Al eest dat ghi siit vroeder
F_sample5_33402 Ontsegdiit en̄ icker of hebbe ghetē
F_sample5_33403 En̄ houde v datter of is ghespletē
F_sample5_33403a Hoe dat wiif haer kint briet .vi.
F_sample5_33404 Al beuende ghinghē de dieue dane
F_sample5_33405 En̄ cume lieten si als ic wane
F_sample5_33406 Dʼ moeder allene hebben dat
F_sample5_33407 Hier of wʼt vol al die stat
F_sample5_33408 Onder there quam oec die mare
F_sample5_33409 Sulc waende dat boerde ware
F_sample5_33410 Sulc ontfermets en̄ sulc mede
F_sample5_33411 Haeter ōme alle die stede
F_sample5_33412 Tytus claghet onsen here
F_sample5_33413 En̄ toghede dat hi hem ere
F_sample5_33414 Pays boot ende vʼgheuē woude
F_sample5_33415 Alle misdaet en̄ alle scoude
F_sample5_33416 Mʼr si coren striit voer vrede
F_sample5_33417 En̄ hongher voer weelde mede
F_sample5_33418 En̄ om dat si tharen scanden
F_sample5_33419 Ontstaken den tempel mit harē handē
F_sample5_33420 Waren si waert vā sulker spisen
F_sample5_33421 Mʼ hi sout wreken an sulker wisen
F_sample5_33422 Dat hi tlant soude destrueren
F_sample5_33423 Entie poort also vʼteren
F_sample5_33424 Dat nemmermeer mā saghe die stede
F_sample5_33425 Dʼ twiif also haer kint vʼdede
F_sample5_33426 Aldus maecte hi siin ghelach
F_sample5_33427 Jnden oest op den .xviij. dach
F_sample5_33428 So wʼt voldraghen die dracht
F_sample5_33429 West andē tempel mit groter cracht
F_sample5_33430 Dʼ brochtemē doe den starkē ram
F_sample5_33431 .Vij. daghe staken si als ic vʼnam
F_sample5_33432 Dat si wonnē niet een haer
F_sample5_33433 So groot was die were daer
F_sample5_33434 Die noort port ondergroeuē si some
F_sample5_33435 Mʼ daer of quam hē ghene vrome
F_sample5_33436 En diede niet dat sire an daden
F_sample5_33437 So dat si worden des beraden
F_sample5_33438 Dat si lederen toe droeghen
F_sample5_33439 Mʼ die ioden die vʼsloghen
F_sample5_33440 Dʼ romeyne daer so vele
F_sample5_33441 Dat hem ghinc al vten spele



F_sample5_33442 Hier om was tytus tonghemake
F_sample5_33443 En̄ hiet datmē die portē ontstake
F_sample5_33444 Doe quamē die .ij. felste gheuloen
F_sample5_33445 Die onder hē hadde symoen
F_sample5_33446 Tote tytus om ghenaden
F_sample5_33447 Hi was des herde wel beraden
F_sample5_33448 Dat hise wilde doen ontliuē.
F_sample5_33449 Mʼ hine wil niet meenedich bliuen
F_sample5_33450 Want si mordadich waren
F_sample5_33451 Die ridders droeghen vier sonder sparē
F_sample5_33452 En̄ ghinghen die porte ontsteken
F_sample5_33453 Die ioden constent niet ghewreken
F_sample5_33454 Tsiluer smout te hant dʼ ieghen
F_sample5_33455 Dʼ die dore mede was besleghen
F_sample5_33456 En̄ thout ontstac altehant
F_sample5_33457 Als die ioden saghen den brant
F_sample5_33458 Ontsanc hem herte en̄ moet
F_sample5_33459 Want gheen help dʼ ieghē stoet
F_sample5_33460 Nochtan en droefden si niet
F_sample5_33461 So vele datter enich toe riet
F_sample5_33462 Datmens behouden soude doch
F_sample5_33463 Tselue datter stonde noch
F_sample5_33464 Daghes en̄ nachts so wies
F_sample5_33465 Die starke brant siit seker dies
F_sample5_33465a Hoe tytus den brant vut hete doen .vii.
F_sample5_33466 Ten naesten daghe tytus gheboot
F_sample5_33467 Datmen vte den brant groot
F_sample5_33468 Wech te maken den here
F_sample5_33469 En̄ nam raet na sinen ghere
F_sample5_33470 Mitten vorsten van sinen rade
F_sample5_33471 Wat hi best mitten tempel dade
F_sample5_33472 Sulc seide hi ware best te broken
F_sample5_33473 Die ioden souden weder stoken
F_sample5_33474 Nywe orloghe lietemē staen
F_sample5_33475 Want al waren si gheuaen
F_sample5_33476 Si soudē ōme lant alle keren
F_sample5_33477 Dʼ ten tempel mit eren
F_sample5_33478 Het sceen best wesen een casteel
F_sample5_33479 Dus wʼt best gheuelt al gheheel
F_sample5_33480 Tytus antworde sulc werc
F_sample5_33481 So scone so diere so starc
F_sample5_33482 Dat en brake hi nemmermere
F_sample5_33483 Het ware den roemsschē rike groot ere
F_sample5_33484 Datter sulc werc in stonde
F_sample5_33485 Mʼ maect die strate in corter stonde
F_sample5_33486 Die ioden van vare en̄ van onwille
F_sample5_33487 Lietense makē en̄ laghē stille
F_sample5_33488 Sander daghes quamen si vut ghelopē
F_sample5_33489 Ter porten die stont open
F_sample5_33490 En̄ hebbē die romeyne bestaen
F_sample5_33491 Diese wel bitterlike ane vaen
F_sample5_33492 Dit versach saen daer na
F_sample5_33493 Tytus van antonia
F_sample5_33494 En̄ quam mit eenre scare ten stride



F_sample5_33495 Doe weken die ioden ouer side
F_sample5_33496 Jn dinderste poorte doer den noot
F_sample5_33497 Haer lieden siin vele doot
F_sample5_33498 En̄ tytus keerde in anthonia
F_sample5_33499 Hi besette sander daghes dʼ na
F_sample5_33500 Den tempel al ōme en̄ omme
F_sample5_33501 Mit alden here tere somme
F_sample5_33502 Mʼ die sentencie van onsen here
F_sample5_33503 Hadde vʼdoomt den tempel so sere
F_sample5_33504 En̄ verbernt van viere
F_sample5_33505 Als ghi selt vʼnemen sciere
F_sample5_33505a Hoe die tempel wʼt verbrant .viij.
F_sample5_33506 So vʼre quaemt als ic vʼsach
F_sample5_33507 Jn den oest opten .xisten dach
F_sample5_33508 Dat was die dach daer te voren
F_sample5_33509 Van nabugodonosor als wiit horē
F_sample5_33510 Verbernet was die tempel mede
F_sample5_33511 Die saelmō eerst maken dede

