
D_sample1_0591 Ter stont en̄ ter seluer vren
D_sample1_0592 Was van allen creaturen
D_sample1_0593 Dat vʼstaet van allē beesten
D_sample1_0594 Sʼpent lustech na der ieesten
D_sample1_0595 En̄ hʼde scalc oec van sinne
D_sample1_0596 Want die duuel waser inne
D_sample1_0597 Bedi dat lucifer die scone
D_sample1_0598 Was geworpē uten trone
D_sample1_0599 Had hijs nijt in alre wijs
D_sample1_0600 Dat adam was int paradijs
D_sample1_0601 En̄ pensde hoe dat hine vt dade stekē
D_sample1_0602 Dadi hem tgebod gods breken
D_sample1_0603 So moeste hire vte pensdi dan
D_sample1_0604 Mʼ dat hi meer ontsach dē man
D_sample1_0605 Dies ginc hi erst toten wiue
D_sample1_0606 Om dat si crankʼ was vā liue
D_sample1_0607 Metten serpente heftijt bestaē
D_sample1_0608 Want het plach doe sondʼ waē
D_sample1_0609 Vp en̄ neder recht te gane
D_sample1_0610 Recht na des menscē gedane
D_sample1_0611 Beda scrijft die clerc was diere
D_sample1_0612 Het was eens sʼpents maniʼe
D_sample1_0613 Geansicht alse ene ioncurouwe
D_sample1_0614 Vut hem sprac die ongetrouwe
D_sample1_0615 Alsi nu doet wildijt weten
D_sample1_0616 Vut dien hi heuet beseten
D_sample1_0617 En̄ seide te hare dat gebod
D_sample1_0618 Waer omme so gauet v god
D_sample1_0619 Dat gi van al dē houte gemene
D_sample1_0620 Nutten sout dā vā enē allene
D_sample1_0621 Dit vragede hi na hʼ andworde
D_sample1_0622 So visierdi sine worde
D_sample1_0623 Si sprac om dat wi bi auentꝛē
D_sample1_0624 Die doet niet en soudē besurē
D_sample1_0625 En̄ alsi bi auenturē seide
D_sample1_0626 Mercte hi wel hare crācheide
D_sample1_0627 En̄ dat si vaste niet geloefde
D_sample1_0628 En̄ sprac vut des sʼpēts hofde
D_sample1_0629 Neen gi en bliuetʼ niet ōme doet
D_sample1_0630 Mʼ hi weet wel v ere es groet
D_sample1_0631 Weltijt so gire af hebt geten
D_sample1_0632 So seldi vroeden en̄ weten



D_sample1_0633 Vroescap alse ocht gi gode wᵃt
D_sample1_0634 Yeue die wart vʼhouaert
D_sample1_0635 Want si gode waende gelikē
D_sample1_0636 Si sach den sconē boē dē rikē
D_sample1_0637 Entie vrucht scone en̄ sochte
D_sample1_0638 Si at dat si sint becochte
D_sample1_0639 En̄ boets adame harē man
D_sample1_0640 Die masscien merkē began
D_sample1_0641 Dat si thant niene blef doet
D_sample1_0642 Nochtan wist hi al bloet
D_sample1_0643 Dat quaet dʼ af soude comē
D_sample1_0644 Dits bescreuē van hē somē
D_sample1_0645 En̄ at watter af soude gesciē
D_sample1_0646 Hare ogen ondaden mettien
D_sample1_0647 Niet dat si blēt haddē gewesē
D_sample1_0648 Mʼ hare list vʼroerde met desen
D_sample1_0649 Jn dies mensce naturlike lede
D_sample1_0650 Dat si te voren niet en dede
D_sample1_0651 En̄ begondē hē beide scamē
D_sample1_0652 Van harre naectʼ mesquam̄
D_sample1_0653 Doe nam̄ si met gemenē rade
D_sample1_0654 Beide gader vige blade
D_sample1_0655 En̄ decten hare scamelhede
D_sample1_0656 Al omme en̄ ōme hare lede
D_sample1_0657 Daer si saten ondʼ die rise
D_sample1_0658 So hordē si in den paradise
D_sample1_0659 Gode wandelen dʼ hi quam
D_sample1_0660 Hi sprac waer bestu adam
D_sample1_0661 Hʼe sprac hi doe ic adde vʼstaen
D_sample1_0662 Dine stemme vʼuardic mi saē
D_sample1_0663 En̄ hebbe mi gedect dor das
D_sample1_0664 Om dat ic al naect was
D_sample1_0665 God sprac wie heft di gewiset
D_sample1_0666 Dʼ du di dꝰ an heuet gespiset.
D_sample1_0667 Met dat ic di vʼboet
D_sample1_0668 Doe sprac adam dulheit gᵒet
D_sample1_0669 Als ocht hi gode sine mesdaet
D_sample1_0670 Wilde antien en̄ sijn quaet
D_sample1_0671 Dwijf dattu gaues mi
D_sample1_0672 At terst en̄ ic at hʼe bedi
D_sample1_0673 Als ocht meende et wʼ bleuē
D_sample1_0674 En hadstuse mi niet gegeuē
D_sample1_0675 Doe sprac god thare diese at
D_sample1_0676 Waeromme so daetstu dat
D_sample1_0677 Doe teecht yeue dē sʼpente
D_sample1_0678 Maer vanden parlemente
D_sample1_0679 Droech hʼ menīge vandʼ tale
D_sample1_0680 Onsen hʼe te dienne al te male
D_sample1_0681 Dat adam vander reinre erde
D_sample1_0682 Was gemaect met grotʼ werde.



D_sample1_0683 Die nie smette hadde ontfaen
D_sample1_0684 Noch oec nie was ondaen
D_sample1_0685 Noch met ploege no met spadē
D_sample1_0686 Noch besmet met genen daden
D_sample1_0687 Betekent die reine marie
D_sample1_0688 Die sonder enege dorpernie
D_sample1_0690 Niet alse plegen ander wiue
D_sample1_0689 Ombesmet van haren liue

Line_number 0691 is missing

Line_number 0692 is missing
D_sample1_0693 Gelikerwijs dat oec adam
D_sample1_0694 Des vi dages tʼ werelt quam
D_sample1_0695 Also was ihʼs onse troest vʼcoren
D_sample1_0696 Jn der sester euwen geboren
D_sample1_0697 Ten serpente vragedi niet
D_sample1_0698 Buten sinen rade eist gesciet
D_sample1_0699 Wāt bi des duuels rade qᵃēt al
D_sample1_0700 Doe vloecte hi alsic scriuen sal
D_sample1_0701 Drie vloeke seggic v al dan
D_sample1_0702 Want hijs ant serpent began
D_sample1_0703 Om dat driersins mesdede
D_sample1_0704 Talrerst in der nidichede
D_sample1_0705 Dandʼ wʼf om dat het loech
D_sample1_0706 En̄ derde wʼf om dat bedroech
D_sample1_0707 Den man dies waest vʼmaledijt
D_sample1_0708 Et adde om smenscē oecheit nijt
D_sample1_0709 Bedi seide god al dus saen
D_sample1_0710 Vp dine borst so saltu gaen
D_sample1_0711 Van loegenē sloechijt in dē mōt
D_sample1_0712 En̄ sprac du salt talre stont
D_sample1_0713 Die erde eten in dijn leuen
D_sample1_0714 Dluut dat hem wʼt gegeuen
D_sample1_0715 Nam hem god al dʼ ter stede
D_sample1_0716 En̄ gaf den monde venij̄ mede
D_sample1_0717 Van hoenne hadt een godsat
D_sample1_0718 Jc sal sprac god dʼ ter stat
D_sample1_0719 Vianscep settē sondʼ blijf
D_sample1_0720 Tuscen di en̄ dat wijf
D_sample1_0721 Si sal vp dijn houet treden
D_sample1_0722 Entu salt oec talre steden
D_sample1_0723 Hare en̄ hare geslachte lagen
D_sample1_0724 Dese worde machmen dragen
D_sample1_0725 Toter mueder gods marien
D_sample1_0726 Die duuel met sire ꝑtien
D_sample1_0727 Altoes duinget en̄ iaget
D_sample1_0728 Al eist dat hi de hare laget
D_sample1_0729 Recht alse die mā doet en̄ pine
D_sample1_0730 Ontfaet van des Sʼpēts venine
D_sample1_0731 Also mach sm̄scē nuchtʼ spu
D_sample1_0732 Dat serpent deren dat seggic v
D_sample1_0733 Om dat si beide naect waren
D_sample1_0734 So vliet noch tserpent twarē.



D_sample1_0735 Den naecten waer hi gecleet
D_sample1_0736 So souten veninen wel gereet
D_sample1_0737 Jn .ij. saken mesdede dwijf
D_sample1_0738 Si was ouerdich in haer lijf
D_sample1_0739 Bedi so setse emmer god
D_sample1_0740 Onderdaen te sine smans gebod
D_sample1_0741 Om dat si at vʼbodene spise
D_sample1_0742 Dat becochtse in selker wise
D_sample1_0743 Dat si met rouwē skīts geneest
D_sample1_0744 Om den appel dʼ men af leest
D_sample1_0745 Om dat adam in ere wise
D_sample1_0746 Allene mesdede an die spise
D_sample1_0747 Dies genert hi hē met arbeide
D_sample1_0748 Die man in bosce en̄ in heide
D_sample1_0749 Die erde was geuloect gnoech
D_sample1_0750 Om dat si de vrucht droech
D_sample1_0751 Dies draget si in onsen torne
D_sample1_0752 Beide distele ende scarpe dorne
D_sample1_0753 Oec maecte god yeuē en̄ adame
D_sample1_0754 Omme te deckene hare scame
D_sample1_0755 .ij. rocke van beesten vellen
D_sample1_0756 Dat meende hire mede als wi tellē
D_sample1_0757 Dit decsel es van doden dieren
D_sample1_0758 En̄ steruelijc bestu vā manierē
D_sample1_0759 Doe sprac hi nu es adā gemaect
D_sample1_0760 Alse een man wijs en̄ geraect
D_sample1_0761 Dit was gelijc als in een spot
D_sample1_0762 Om dat hi wilde wesen got
D_sample1_0763 En̄ hi vraielike weet
D_sample1_0764 Quaet en̄ goet ondersceet
D_sample1_0765 Nu steecmenne uten paradise
D_sample1_0766 Dat hi niet en ete der spise
D_sample1_0767 Die es an dat lignum vite
D_sample1_0768 En̄ hi danne leue emmermee
D_sample1_0769 En̄ dat en dar v wondrē niet
D_sample1_0770 Dat dit vanden houte gesciet
D_sample1_0771 Want selc eylant es ondʼ dē dach
D_sample1_0772 Daer geen mensce steruē mach
D_sample1_0773 Jnt lant van seres wast seggic v
D_sample1_0774 Ene dinc an bome die es al ru
D_sample1_0775 Dʼ men mede langet dlijf
D_sample1_0776 En̄ alexander sonder blijf
D_sample1_0777 Die screef tote aristotiles
D_sample1_0778 Datter sonnen boem volc es
D_sample1_0779 Die lange leuen vtermaten
D_sample1_0780 Om dat si vander vrucht aten
D_sample1_0781 God stakene vten ꝑadyse
D_sample1_0782 Om dat hi soude na dorꝑs wise
D_sample1_0783 Derde hoefenē dʼ hi te voren
D_sample1_0784 Af was gemaect nu seldi horē.



D_sample1_0785 Van wat lande hi gemact was
D_sample1_0786 Want uten lande van damas
D_sample1_0787 Daer in was hi en̄ sijn wijf
D_sample1_0788 Beide begrauen na har lijf
D_sample1_0789 Jn spelunca duplici
D_sample1_0790 Also noemt die bible mi
D_sample1_0791 Jn dien acker sloech als .i. fel
D_sample1_0792 Caym sinen broeder abel
D_sample1_0793 Vort paradijs sette onse hʼe
D_sample1_0794 Cherubin die den duuel kʼe
D_sample1_0795 Dat hire nemmermeer vort
D_sample1_0796 Jnne quam vʼstaet en̄ hort
D_sample1_0797 Dat vier dē mā dē wech benā
D_sample1_0798 Dattʼ nēmʼmʼ geen in quam
D_sample1_0799 Dat swʼc es kerende genant
D_sample1_0800 Want ens el niet dā een brāt
D_sample1_0801 Een vierin mur dʼ ōme geet
D_sample1_0802 Bedi eist dat mēt kerēde heet
D_sample1_0803 Dat god dā wel doē mochte
D_sample1_0804 Alsoet best hem dochte
D_sample1_0805 Het was .i. stic wech altsam̄
D_sample1_0806 Doere enoc en̄ elya in quam̄
D_sample1_0807 Mʼ dat bloet dat sident liep
D_sample1_0808 Vut ons hʼen wondē diep
D_sample1_0809 Jn sire passien dedijt al vut
D_sample1_0810 Dies esser menege salege brut
D_sample1_0811 Van sinen aluen sint in com̄
D_sample1_0812 Die haren loē dʼ heft genom̄


D_sample2_7303 Echt daden si na sangʼs doet
D_sample2_7304 Dien van israel anxt groet



D_sample2_7305 En̄ god lietse duingen dan
D_sample2_7306 Jabin den coninc van canaan
D_sample2_7307 Die in asor coninc was
D_sample2_7308 Sijn marscalc was cysaras
D_sample2_7309 Dese hadde tfolc .xx. jaer
D_sample2_7310 Jn beduange harde swaer
D_sample2_7311 Doe riepen si vp gode met sinne
D_sample2_7312 Tien tiden was ene profetinne
D_sample2_7313 Hiet delbora en̄ woende in effraȳ
D_sample2_7314 Si riep barach vā neptalim
D_sample2_7315 Haren man en̄ seide god
D_sample2_7316 Die gebiet di dit gebod
D_sample2_7317 Leet te montabor dijn hʼe
D_sample2_7318 En̄ setti daer ter were
D_sample2_7319 .xx. dusent nem metti man
D_sample2_7320 Van zabulō en̄ vā neptalī dā
D_sample2_7321 God sal di geuen sekerleke
D_sample2_7322 Dʼ bi dat fison loept die beke
D_sample2_7323 Jn dijn hande cysaras
D_sample2_7324 Barach sprac in doe niet das
D_sample2_7325 Dune wilt selue ʼet in varē
D_sample2_7326 Jc doe sprac delbora twaren
D_sample2_7327 Mʼ .i. wijf sal hebbē die ere
D_sample2_7328 Cysaras quam die mere
D_sample2_7329 Dat dat here ware in porre
D_sample2_7330 Ten bʼge wʼt van tamborre
D_sample2_7331 Hi vʼsamede haesteleke
D_sample2_7332 Tote fyson vptie beke
D_sample2_7333 iii.C dusent gewapendʼ man
D_sample2_7334 En̄ .x.M ridders daer an
D_sample2_7335 En̄ .ix.C wagene die sniden
D_sample2_7336 Met sekelē anbeiden siden
D_sample2_7337 En̄ andre wagen wies wōdʼt
D_sample2_7338 Met hem .xxi. hondert
D_sample2_7339 Delbora seide tote barach
D_sample2_7340 Ganc neder vp desen dach
D_sample2_7341 Sal di god geuen cysaras
D_sample2_7342 Hi daelde en̄ al dat met hē was
D_sample2_7343 Delbora stont en̄ bat
D_sample2_7344 Vpten berch in ene stat
D_sample2_7345 God gaf cysare enen vaer
D_sample2_7346 Entē sinen die warē daer
D_sample2_7347 Wint hagel en̄ regen
D_sample2_7348 En̄ blexeme volgede hē iegen
D_sample2_7349 So dattie slingren entie bogē
D_sample2_7350 Hē no groet no clene dogen
D_sample2_7351 Selc viel vandē wagene vpte erde
D_sample2_7352 Selc wʼt vʼtordē ondʼ die ꝑde
D_sample2_7353 Dus dede hem alt hʼe tʼ vlucht
D_sample2_7354 Cysaras vlo dor de vrucht



D_sample2_7355 Al daer dʼ abner cyneus
D_sample2_7356 Woende en̄ sijn wijf was thus
D_sample2_7357 Abner was comen van ietro
D_sample2_7358 En̄ was daer gehoent so
D_sample2_7359 Onder tfolc van israel
D_sample2_7360 Abners wijf hiet iahel
D_sample2_7361 Hi hadde vrede met iabin
D_sample2_7362 Cysaras doe vlo daer in
D_sample2_7363 En̄ bat dat menne deckē soude
D_sample2_7364 Oec seidi dat hi drinken woude
D_sample2_7365 Si gaf hem melc en̄ hi sliep vaste
D_sample2_7366 Doe dor sluech si hare gaste
D_sample2_7367 Beide dier sliepē nageletse dar
D_sample2_7368 Jegen die erde dat es waer
D_sample2_7369 Met enen yserinen nagle
D_sample2_7370 Jahel die betekēt die beagele
D_sample2_7371 Entie scone maget marie
D_sample2_7372 Cysaras en̄ sine partie
D_sample2_7373 Dats lucifer en̄ sine scare
D_sample2_7374 Die vʼwonnen si bi hare
D_sample2_7375 Die nagel mach bediedē mede
D_sample2_7376 Die slotel harre reinichede
D_sample2_7377 Dʼ si den duuel mede vʼwan
D_sample2_7378 Die melc die iahel gaf dē mā
D_sample2_7379 Dat es ihʼs menscelichede
D_sample2_7380 Die luciferre bedruech mede
D_sample2_7381 Die hamer dʼ si mede sloech
D_sample2_7382 Gelijc den cruce genoech
D_sample2_7383 Bi marien reinichede
D_sample2_7384 En̄ bi ihʼs menscelichede
D_sample2_7385 En̄ bi den cruce es openbare
D_sample2_7386 Gesconfiert des duuels scare
D_sample2_7387 Daer na so quam barach
D_sample2_7388 Iahel togede hē wʼ hi lach
D_sample2_7389 Doet dʼ hi also liep naer
D_sample2_7390 Aldus seide delbora waer
D_sample2_7391 Dat een wijf soude ebbē dē sege
D_sample2_7392 Barach ledde there en wege
D_sample2_7393 Jegen iabin en̄ sijn hʼe groet
D_sample2_7394 Dien sloech hi al dʼ te doet
D_sample2_7395 En̄ asor sine houet stede
D_sample2_7396 Veldi al te gader mede
D_sample2_7397 Barach en̄ delbora
D_sample2_7398 Songen en̄ louedē gode dʼ na
D_sample2_7399 Die so dicke en̄ so wel
D_sample2_7400 Bescudde die van israel
D_sample2_7401 Doe warē si in vredē dʼ naer
D_sample2_7402 Sonder vechten .xl. Jaer
D_sample2_7403 Apollo was in delboras tiden
D_sample2_7404 Die die heidine lange siden



D_sample2_7405 Anebedde in menich lant
D_sample2_7406 Hi was die erst harpen vant
D_sample2_7407 Entie visierde erst fisike
D_sample2_7408 Dat was ene wisheit rike
D_sample2_7409 Esculapis vantse oec sijn sone
D_sample2_7410 Met ere blexeme was de gone
D_sample2_7411 Vʼbʼnet en̄ sine boeke mede
D_sample2_7412 Dus bleef die behendichede
D_sample2_7413 Vʼloren wel .d. Jaer
D_sample2_7414 Tote datse ypocras vāt dʼ nar
D_sample2_7415 Tien tidē maecte ylus som
D_sample2_7416 Van troien den tor yliom
D_sample2_7417 Te diē tidē sluech doet ꝑcius
D_sample2_7418 Den coninc acrisius
D_sample2_7419 En̄ coninrike maecte mede
D_sample2_7420 Tote nic in die oude stede
D_sample2_7421 Dat te voren margos was
D_sample2_7422 Also alsict bescreuen las
D_sample2_7423 Anderwʼf mesdede sere
D_sample2_7424 Jsrʼl iegen onsen here
D_sample2_7425 Doe hiet hise duingē dā
D_sample2_7426 Den lieden van madyan
D_sample2_7427 Entie van amelec dats wʼ
D_sample2_7428 Dese duongen .vij. jaer
D_sample2_7429 Elx iars vʼheretsi dat coren
D_sample2_7430 En̄ hare beesten als wijt horē
D_sample2_7431 Doe riepē si an gode genadē
D_sample2_7432 En̄ hi heuet hē beraden
D_sample2_7433 Met enen ꝓfete die hē saen
D_sample2_7434 Vʼmaende wat hē was gedaē
D_sample2_7435 Van gode diese wel node liet
D_sample2_7436 Mʼ si en wilden horen niet
D_sample2_7437 Doe quā die ingel vā hemelrike
D_sample2_7438 Tote enen man die was rike
D_sample2_7439 En̄ adde .i. sone hiet gedoen
D_sample2_7440 Hi derscede corē. om dit doen
D_sample2_7441 Dat hire tʼ noet bi leuē soude
D_sample2_7442 Die ingel seide de gods houde
D_sample2_7443 Si metti starcst menegʼ māne
D_sample2_7444 Gedoen andworde danne
D_sample2_7445 Ocht god met ons ware tui
D_sample2_7446 Ware ons ongeual dus bi
D_sample2_7447 Die ingel seide nu vare
D_sample2_7448 Jc geue di cracht en̄ sēdi dare
D_sample2_7449 Dattu tfolc van madyan
D_sample2_7450 Te doet slaet alse een man
D_sample2_7451 Gedoen hilten ouer man
D_sample2_7452 En̄ seide sceet niet vā mi dan
D_sample2_7453 Eric wedʼ mach tote di comē
D_sample2_7454 Hi heuet een hoekin genom̄.



D_sample2_7455 En̄ soet en̄ brachtʼ mede broet
D_sample2_7456 Den ingel hi die spise boet
D_sample2_7457 Die ingel hiet hem ouʼ een
D_sample2_7458 Dat hise leide vp enen steen
D_sample2_7459 En̄ hi tsop dʼ vp gietē soude
D_sample2_7460 Mʼ die ingel alsi woude
D_sample2_7461 Hadde ne roede na mās wise
D_sample2_7462 Entie stac hi an die spise
D_sample2_7463 Een vier quā dʼ vtē stene
D_sample2_7464 Diet al vʼbernde gᵒt en̄ clene
D_sample2_7465 Mettien ontfoer hi mettʼ vart
D_sample2_7466 Gedoen die wʼt vʼuaert
D_sample2_7467 En̄ riep wat sal mij̄s gesciē
D_sample2_7468 Dat ic den ingel hebbe gesiē
D_sample2_7469 Onse hʼe seide vʼuardi niet
D_sample2_7470 Nachts geboet hi hē en̄ hiet
D_sample2_7471 Dat hi brake den outaer
D_sample2_7472 Die sijn vadʼ maecte daer
D_sample2_7473 Jn baals ere des afgods
D_sample2_7474 Gedeon ontsachem sgebods
D_sample2_7475 En̄ dede nachts dat hē god geboet
D_sample2_7476 Des dages wʼt geware al bloet
D_sample2_7477 Entie liede vander stede
D_sample2_7478 Seiden ioas dat hijt dede
D_sample2_7479 Dinen sone brinc ons vort
D_sample2_7480 Laettē steruen dor de mort
D_sample2_7481 Hi sprac wildine berechtē al
D_sample2_7482 Es hi god wrekē hē baal
D_sample2_7483 Dus lieten bliuen gene man
D_sample2_7484 En̄ amalec en̄ madyan
D_sample2_7485 Destruerden al israel
D_sample2_7486 En̄ lagen int dal van isrʼl
D_sample2_7487 Die elege geest quā ī gedeon
D_sample2_7488 Hi omboet tfolc vā zabulon
D_sample2_7489 Van manasse en̄ vā neptalym
D_sample2_7490 En̄ vā asor quam̄ te him
D_sample2_7491 Met .xxxij.M in dien dagen
D_sample2_7492 Selue quā hi vp enē wagē
D_sample2_7493 En̄ eiscede van onsen hʼe
D_sample2_7494 Een tekin dor sij̄s selues ere
D_sample2_7495 Een vlies leidi vptie erde
D_sample2_7496 En̄ bat gode dor sine wʼde
D_sample2_7497 Dattie dau quame ī dat vlies
D_sample2_7498 Entie erde niet adde dies
D_sample2_7499 Dit dede god dor sine bede
D_sample2_7500 Ten naestē dage dedi mede
D_sample2_7501 Des daus dʼ vte vol .i. scelle
D_sample2_7502 Ocht so bat die degē snelle
D_sample2_7503 Des andʼs nachts dattie vacht
D_sample2_7504 Droge bleue bi dʼ gods cracht.



D_sample2_7505 Entie erde bedauwen soude
D_sample2_7506 So mochtsi vechtē alse boude
D_sample2_7507 Dit dede god dor hē openbare
D_sample2_7508 Dat hijs seges seker ware
D_sample2_7509 Dat vlies dat sachte es en̄ wit
D_sample2_7510 Es die lechame ombesmit
D_sample2_7511 Vander reinre maget mariē
D_sample2_7512 Die alle tongen benedien
D_sample2_7513 Die dau die vallet heimelike
D_sample2_7514 Vptie erde van hemelrike
D_sample2_7515 Also dedi in dat vlies
D_sample2_7516 Dats ihʼs sijt seker dies
D_sample2_7517 Die heimelike in hare quam
D_sample2_7518 En̄ hare gaf en̄ niet en nam
D_sample2_7519 Meer suuʼhedē dan si adde eer
D_sample2_7520 En̄ ellegetse ēmʼmeer


D_sample3_17449 Die staet in dat lant vā mede
D_sample3_17450 Om dat hi wilde mogenlike
D_sample3_17451 Winnen van medē tconincrike
D_sample3_17452 Nabugodonosor cambices
D_sample3_17453 Tyrus sone vʼdiende des
D_sample3_17454 Hem gaf die vadʼ er hi blef doet
D_sample3_17455 Nyniue die goede stede groet
D_sample3_17456 En̄ van assyrien dat lant
D_sample3_17457 .xii. jaer dats wel becant
D_sample3_17458 Droech hi crone uor tyrꝰ doet
D_sample3_17459 Die gaf arfaxat weder stoet
D_sample3_17460 En̄ sloegē doet en̄ wā dlant
D_sample3_17461 En̄ doe hine adde in sijn hant
D_sample3_17462 Beide ꝑsen en̄ meden
D_sample3_17463 En̄ al des vadʼ mogentedē
D_sample3_17464 Vʼhief hi sijn hʼte daer na
D_sample3_17465 En̄ hi sende in cylicia
D_sample3_17466 En̄ in al die lande omtrēt hē
D_sample3_17467 Al toter stat van ierusalem
D_sample3_17468 En̄ eiscede chens en̄ gauel mede
D_sample3_17469 Meer dan ie sijn vader dede
D_sample3_17470 En̄ si ontseidē hē alle gauel
D_sample3_17471 Doe nam hi sinen conincstauel
D_sample3_17472 Holofernese en̄ geboet
D_sample3_17473 Dat hi name sijn here groet
D_sample3_17474 En̄ niemens oec vʼmede
D_sample3_17475 No borch no lant in gere stede
D_sample3_17476 Hi voer vte met menegē mā
D_sample3_17477 En̄ storde dlant vā madyan
D_sample3_17478 En̄ oec dlant van cylicya
D_sample3_17479 En̄ mesopotania
D_sample3_17480 Doe badē die prencē om genadē
D_sample3_17481 Doe nā hi vp borge en̄ staden
D_sample3_17482 En̄ velletse alle gader neder
D_sample3_17483 Alle die afgode vort en̄ weder
D_sample3_17484 Brac hi te stuckē clene en̄ groet
D_sample3_17485 Om dat cambices geboet
D_sample3_17486 Want hi wilde wesen god
D_sample3_17487 Alsi vʼnam̄ dat swaer gebod
D_sample3_17488 Die ioden van ierusalem
D_sample3_17489 Waren si vʼuart uan hem
D_sample3_17490 Dat hi niet al selke scade
D_sample3_17491 Den tempel ons heren ne dade



D_sample3_17492 Si vesten die wege sere
D_sample3_17493 En̄ badʼ vaste omme onsē here
D_sample3_17494 Doe vʼnaemt holofernes wel
D_sample3_17495 Dattie kinder van israel
D_sample3_17496 Die wege sloten harentare
D_sample3_17497 En̄ vragede wat volket et ware
D_sample3_17498 Dʼ sprac die prence dʼ ammoniten
D_sample3_17499 Achior die van wel ouden viten
D_sample3_17500 Bekinde hoe dat volc quam
D_sample3_17501 Vanden goeden abraham
D_sample3_17502 En̄ hoe si dor die rode zee gingen
D_sample3_17503 En̄ god niet wilde gehingen
D_sample3_17504 Dat hem iemen mochte scaden
D_sample3_17505 Also lange alsi wel daden
D_sample3_17506 Mʼ daedsi sonde hi soudse plagē
D_sample3_17507 Niewinge oec in cortē dagen
D_sample3_17508 Heuet hise vā bande ombondē
D_sample3_17509 Dʼ hise in dor hare sonden
D_sample3_17510 Nabugodonosor binden liet
D_sample3_17511 En̄ wildi vʼwinnen dit diet
D_sample3_17512 Vresche ocht hē god es gram
D_sample3_17513 Wi bindse ocht het wʼ .i. lam
D_sample3_17514 Mʼ eist dat hi hem es hout
D_sample3_17515 Sone dieder geen gewout
D_sample3_17516 Om dit balch hē olofernes
D_sample3_17517 En̄ seide ic sal di beuroedē des
D_sample3_17518 Dat geen god si achior
D_sample3_17519 Sonder allene nabugodonosor
D_sample3_17520 Mijn grote here cambices
D_sample3_17521 Du moets met hē sijn gewes
D_sample3_17522 Als icse winne en̄ di mede
D_sample3_17523 Dan saltu weten die wʼhede
D_sample3_17524 Holofernes hiet hem daer na
D_sample3_17525 Hem leden tote betulia
D_sample3_17526 Ene port die hi wilde winnen
D_sample3_17527 Mʼ doe ontsagen hē die vā binnē
D_sample3_17528 En̄ bonden an enen boem daer
D_sample3_17529 Der steden een deel wel naer
D_sample3_17530 So datten die van binnen nam̄
D_sample3_17531 En̄ brachtē ondʼ tfolc tesamen
D_sample3_17532 En̄ seide wat hi hadde mesdaē
D_sample3_17533 Doe behildē sine sonder waen
D_sample3_17534 Hier benam hē butē dat here
D_sample3_17535 So dat waent dat si sondʼ wʼe
D_sample3_17536 Op wilden geuen hare stat
D_sample3_17537 En̄ seiden onder hē allē dat
D_sample3_17538 Helpt hē god niet binnē .v. dagē.
D_sample3_17539 Dat si emmer wildē wagen
D_sample3_17540 Ene wedewe nu merct dit
D_sample3_17541 Was in die stede en̄ hiet iudit.



D_sample3_17542 Dor scone en̄ reine van liue
D_sample3_17543 Si scalt die papē alse keytiue
D_sample3_17544 Dat si termine emmermere
D_sample3_17545 An doget van onsen here
D_sample3_17546 Setten soude dat ware quaet
D_sample3_17547 En̄ si seide minen stillen raet
D_sample3_17548 En willic v altoes niet leren
D_sample3_17549 Mʼ ic sal doen dwʼc ons heren
D_sample3_17550 Staet ter porten ic wille vt gaē
D_sample3_17551 Mettien porrede si wel saen
D_sample3_17552 En̄ dioncwijf droech spise en̄ drāc
D_sample3_17553 Met hare en̄ dede vtwʼt dē ganc
D_sample3_17554 Mʼ so scone was si besonder
D_sample3_17555 Dattie papen hadden wonder
D_sample3_17556 En̄ ouer hare doe baden wale
D_sample3_17557 Dʼ si gingen van bʼge te dale
D_sample3_17558 Vingense die spieres tehant
D_sample3_17559 En̄ leidense daer si vant
D_sample3_17560 Holofernes die sat al dare
D_sample3_17561 Onder enen dieren sporeware
D_sample3_17562 Van sidē en̄ van goude vʼheuen
D_sample3_17563 En̄ menich steen dʼin geweuē
D_sample3_17564 Talre erst dat hise heuet vʼsien
D_sample3_17565 Wʼt sijn hʼte beuaen mettien
D_sample3_17566 En̄ si neech hem openbare
D_sample3_17567 Holofernes die sprac te hare
D_sample3_17568 Sech tui quamestu tote ons nedʼ
D_sample3_17569 Judit die andworde weder
D_sample3_17570 Onse volc blijft vʼloren saen
D_sample3_17571 Want het heuet sere mesdaen
D_sample3_17572 God heuet mi gesent te di
D_sample3_17573 Dat ic dit boedscaepte vri
D_sample3_17574 En̄ ic di te ierusalem
D_sample3_17575 Daer ledde en̄ danne nem
D_sample3_17576 Dat volc onder dijn gebod
D_sample3_17577 Hi sprac doet mi dit dijn god
D_sample3_17578 So saltu grote vrouwe met vs
D_sample3_17579 Wesē in nabugodonosors huus
D_sample3_17580 Hi dedse leiden daer ter stat
D_sample3_17581 Aldʼ dat lach sijn grote scat
D_sample3_17582 So dat iudit dat gebat
D_sample3_17583 Dat hi hare gelouede dat
D_sample3_17584 Dat si nachts moeste vt gaē
D_sample3_17585 Haren god te biddene saen
D_sample3_17586 Hi liet hare al harē wille doē
D_sample3_17587 .iij. der nachte dedse orisoen
D_sample3_17588 En̄ ginc al daer si wilde mede
D_sample3_17589 Holofernes harde bidden dede
D_sample3_17590 Dat si bi hem slapen soude
D_sample3_17591 En̄ si seide dat si woude



D_sample3_17592 En̄ quam te hē wel gepalert
D_sample3_17593 En̄ alse hi siet dat sijs begert
D_sample3_17594 Dranc hi van ioien so dē wijn
D_sample3_17595 Dat hi ginc slapē alse .i. swij̄
D_sample3_17596 Judit hiet haren ioncwiuē
D_sample3_17597 Dat si vor die dore bliue
D_sample3_17598 Selue ginc si uor hem staen
D_sample3_17599 En̄ si bat an gode doe saen
D_sample3_17600 Dat hise gesterkede teser stōt
D_sample3_17601 Tolofernes houede stont
D_sample3_17602 Ene colōme dʼan hinc .i. swʼt
D_sample3_17603 En̄ iudit trac ter vaert
D_sample3_17604 En̄ sloech hē thoft af tenen slage
D_sample3_17605 Haren ioncwiue hiet sijt dragē
D_sample3_17606 En̄ nam den goedē sporware
D_sample3_17607 En̄ ginc tʼ stat wʼt met hare
D_sample3_17608 Want hare tgaen niem̄ benā
D_sample3_17609 En̄ terst dat si ter portē quā
D_sample3_17610 Riep si god es met ons ondoe
D_sample3_17611 Al dat volc dat liep toe
D_sample3_17612 Met lichte en̄ si togede dare
D_sample3_17613 Dat houet enten sporeware
D_sample3_17614 En̄ seide louet gode met vlite
D_sample3_17615 Alse achior die ammonite
D_sample3_17616 Holofernes houet gesach
D_sample3_17617 Van vare hi in ommacht lach
D_sample3_17618 Doe hi dit sach dede hi hē tiē tidē
D_sample3_17619 Na die iodsce wet besniden
D_sample3_17620 En̄ bleef gelouich na de vre
D_sample3_17621 Thouet hinc iudit vptē mure
D_sample3_17622 Dit was ene stoute daet
D_sample3_17623 Dat geuiel in de dageraet
D_sample3_17624 Oec seidemen doe in allē stedē
D_sample3_17625 Dat si iegen die viande stredē
D_sample3_17626 Tilike dattie iodē vut quam̄
D_sample3_17627 Mʼ doet die heren vʼnamen
D_sample3_17628 Dat olofernes selue was doet
D_sample3_17629 Vlo dat here dor die noet
D_sample3_17630 Entie ioden volgeden naer
D_sample3_17631 En̄ sloeger menich daer
D_sample3_17632 Binnen .xxx. dagē hebbes geloef
D_sample3_17633 Gehaeldē si cume dē roef
D_sample3_17634 En̄ wat so holofernes was
D_sample3_17635 Hadde al dʼ iudit alsict las
D_sample3_17636 En̄ iudit sanc gode enē sanc
D_sample3_17637 Dʼ si vorseide in sonder wanc
D_sample3_17638 Den domesdach en̄ dattie quade
D_sample3_17639 Gepijnt souden sijn sondʼ genade
D_sample3_17640 Te ihʼrʼlʼm voersi daer naer
D_sample3_17641 En̄ offerden onsen hʼe al daer



D_sample3_17642 Holofernes grote rijchede
D_sample3_17643 Dien dach so vierdemen mede
D_sample3_17644 En̄ iudit die wʼt daer na
D_sample3_17645 Altoes geheten cambisa
D_sample3_17646 Si leuede .c. iaer en̄ viue
D_sample3_17647 Doe si sciet van desē liue
D_sample3_17648 Cambises nabugodonosor
D_sample3_17649 Wan daer na menegē tor
D_sample3_17650 Jn egyptē en̄ wan dat lāt
D_sample3_17651 Oec maecte hi dat si v becant
D_sample3_17652 Jn egyptē de stat babylone
D_sample3_17653 Dʼ die soutane dragen crone
D_sample3_17654 Wilmen die wareit wetē das
D_sample3_17655 Alse ons vorseide ieremias
D_sample3_17656 Doe hi egyptē rumde dlant
D_sample3_17657 Wʼt hi sere siec tehant
D_sample3_17658 Jn damas so bleef hi doet
D_sample3_17659 Cambises die here groet


D_sample4_22979 Onse hʼe quam al daer
D_sample4_22980 Alse een die moede es en̄ hi sit
D_sample4_22981 Op .i. fonteine heet iacobs pit
D_sample4_22982 Die apostele warē in de stede
D_sample4_22983 Om spise te copene mede
D_sample4_22984 Een wijf quā gaēde dʼ hi sat
D_sample4_22985 Om watʼ en̄ onse hʼe bat
D_sample4_22986 Dat soe hem drinkē gaue
D_sample4_22987 Dwijf andwʼde dus dʼ aue
D_sample4_22988 Want soene iode sach bedi
D_sample4_22989 Hoe mogestu drinkē uā mi
D_sample4_22990 Want ic bē ene samaritane
D_sample4_22991 Hier voren dedic te vʼstane
D_sample4_22992 Dat salmanasar die coninc
D_sample4_22993 Tfolc van isrʼl al vinc
D_sample4_22994 Metten coninc osee
D_sample4_22995 Dʼna ne hadse cōge nemmee
D_sample4_22996 Jnt lant voerdise uā caspia
D_sample4_22997 Dʼ se alexandʼ sloet dʼna
D_sample4_22998 Sijn volc sendi in israel fel
D_sample4_22999 Dlant te winne doe wordē hē
D_sample4_23000 Lewen die god sende int lant
D_sample4_23001 Hieromme ontfingē si thāt
D_sample4_23002 Die iodsce wet en̄ dat besnidē
D_sample4_23003 Hier toe hadsi tallen tiden
D_sample4_23004 Afgode dʼ si gelouedē ane
D_sample4_23005 Dit hietē samaritane
D_sample4_23006 Van samaria dier stede
D_sample4_23007 Hare vate ne hʼ spise mede
D_sample4_23008 Ne wildē die iodē niet orboren:



D_sample4_23009 Van desen was dit wijf geborē
D_sample4_23010 Dien onse hʼe drinkē bat
D_sample4_23011 En̄ hi seide daer ter stat
D_sample4_23012 Dat si gehadde .v. manne
D_sample4_23013 En̄ dʼ si hare nu hilt anne
D_sample4_23014 Dat soe sine amie ware
D_sample4_23015 Doe seide dwijf al openbare
D_sample4_23016 Jc sie dattu profete sijs
D_sample4_23017 Onse vorders die warē wijs
D_sample4_23018 Si baden gode en̄ diendē him
D_sample4_23019 Hier vpten bʼch te garisim
D_sample4_23020 En̄ gi segt dat men hem
D_sample4_23021 Sal offren in ierusalem
D_sample4_23022 Onse hʼe andworde hare
D_sample4_23023 Wijf geloef nu openbare
D_sample4_23024 Dattie tijt sal comen mede
D_sample4_23025 Dat te ierusalē in die stede
D_sample4_23026 No hier ne suldi biddē niet
D_sample4_23027 An desen werdē hi bediet
D_sample4_23028 Datmen gode ouer al
D_sample4_23029 Met geloue anebedē sal
D_sample4_23030 Niet te ihʼrʼlʼm allene
D_sample4_23031 Also men dede doe so clene
D_sample4_23032 Dgeloue was in erderike
D_sample4_23033 Dwijf andworde cortelike
D_sample4_23034 Jc weet wel dat kʼst com̄ sal
D_sample4_23035 Als hi comt hi salt ons al
D_sample4_23036 Seggen en̄ doen vʼstaen
D_sample4_23037 Onse here andworde saen
D_sample4_23038 Jc bemt: doe liet soe harē stoep
D_sample4_23039 Ter stat wʼt dedse harē loep
D_sample4_23040 En̄ seide den porters dan
D_sample4_23041 Comt en̄ siet hier enē mā
D_sample4_23042 Die mi heuet al bediet
D_sample4_23043 So wat so mi es gesciet
D_sample4_23044 Mach dat xp̄s doch iet wesē
D_sample4_23045 Tfolc quā vter stat na desē
D_sample4_23046 En̄ doe hise sach comen dare
D_sample4_23047 Doe seidi dat tcoren ware
D_sample4_23048 Gereet ten ouste dat bediede
D_sample4_23049 Gereet te gelouene die liede
D_sample4_23050 So dat si hem baden dat
D_sample4_23051 Dat hi met hem ghinghe Jn die stat. stat:
D_sample4_23052 En̄ hi was mꝫ hē .ij. dage mede
D_sample4_23053 Dʼ hire vele gelouen dede.
D_sample4_23054 Uan sycar quā hi dʼna
D_sample4_23055 in galylee tote canaa
D_sample4_23056 dʼ een coninc īne was
D_sample4_23057 Dat bediedde alsict las.



D_sample4_23058 Een de mogenste uanden lande
D_sample4_23059 Naest dē coninc alsict becande
D_sample4_23060 Jn cafarnaū lach siec sijn sone
D_sample4_23061 Onsen here so bat de gone
D_sample4_23062 Dat hire quame en̄ hine genase
D_sample4_23063 God scoutene gelijc enen duase
D_sample4_23064 Want hi pensde in sijn gedochte
D_sample4_23065 Dat hine genesē niet en mochte
D_sample4_23066 Hine warre selue gegaen
D_sample4_23067 Doch heuet hi also vʼstaen
D_sample4_23068 Dat god te hem gesprokē heft
D_sample4_23069 Ganc thuus dijn sone left
D_sample4_23070 Mettien worde hine genas
D_sample4_23071 Dʼ hi selue niet en was
D_sample4_23072 Die man en̄ sine meisniede
D_sample4_23073 Gelouedē doet al dꝰ gesciede
D_sample4_23074 Hier toe bescriuet ons dus. ian:
D_sample4_23075 Nu seggen die andre drie vort an. an:
D_sample4_23076 Leui die oec hiet matheus
D_sample4_23077 Maecte onsē hʼe in sijn huus
D_sample4_23078 Ene werscap dus horic tellen
D_sample4_23079 Dʼ aten mede leuis gesellen
D_sample4_23080 Puplicane en̄ ander diet
D_sample4_23081 Dats volc dat vele dʼ werelt pliet
D_sample4_23082 Entie fariseen die hē mede
D_sample4_23083 Vʼhieuen in die elichede
D_sample4_23084 Alse die vroet waendē sij̄ sere
D_sample4_23085 Die begrepen onsen here
D_sample4_23086 Dat hi at met sondaren
D_sample4_23087 Mʼ hi andworde twaren
D_sample4_23088 Jn bem bedi niet comen al
D_sample4_23089 Dat ic die gerechte roepē sal.
D_sample4_23090 Mʼ sondarē die hebbē mesdaen
D_sample4_23091 Dat si penitentie ontfaen
D_sample4_23092 Oec begrepē sijt alsijt sagen
D_sample4_23093 Dat sine iongʼs niet en plagē
D_sample4_23094 Te vastene maer onse here
D_sample4_23095 Ontsculdechse alle sere
D_sample4_23096 Jn dien dat tfolc was ōgelert
D_sample4_23097 En̄ niewinge an hem gekert
D_sample4_23098 En̄ hi vlescelike met hē ware
D_sample4_23099 Mʼ alst gesciede daer nare
D_sample4_23100 Dat hi hem ware ginomen
D_sample4_23101 So souts hē vele te vastene com̄
D_sample4_23102 Die fariseē wildē mettien
D_sample4_23103 Een hemelsch tekī vā hē sien
D_sample4_23104 Mʼ hi ontseit hē en̄ seide mee
D_sample4_23105 Dat theidine volc uan nynyue
D_sample4_23106 Beter waren dan si



D_sample4_23107 En̄ seide redene waer bi
D_sample4_23108 Dat si penitencie daden
D_sample4_23109 Doese yonas dregede uan scaden
D_sample4_23110 En̄ hi merre dan yonas ware
D_sample4_23111 Doe seide hise arger openbare
D_sample4_23112 Dan die heidine coninginne
D_sample4_23113 Die dor cracht uan salomōs sīne
D_sample4_23114 Van vʼren quā soekē die mare
D_sample4_23115 En̄ hi wiser dan salomō ware
D_sample4_23116 Die prence ter synagoge quā
D_sample4_23117 Tote onsen hʼe alsict vʼnam
D_sample4_23118 en̄ anebedene en̄ seide mede
D_sample4_23119 Mijn dochter es nu doet tʼ stede
D_sample4_23120 Com en̄ lech dijn hant vp hare
D_sample4_23121 Soe sal leuen openbare
D_sample4_23122 Mʼ doe hi dʼwʼt soude gaen
D_sample4_23123 Quam een wijf an hem saen
D_sample4_23124 Die gebloet hadde .xij. iaer
D_sample4_23125 En̄ taste allene die vase daer
D_sample4_23126 Van sinen mantele alsict las
D_sample4_23127 Mettien geloue si genas
D_sample4_23128 Van sʼ ābrosise machm̄ lesen
D_sample4_23129 Dat die marca soude wesen
D_sample4_23130 Marien suster magdalene
D_sample4_23131 Jhʼs en̄ sine iongʼs gemene
D_sample4_23132 Quam dʼ woende yarus
D_sample4_23133 Dat was een prence en̄ gīc ī hꝰ
D_sample4_23134 Pietre ledde hi mede danne
D_sample4_23135 Jacop dē merrē en̄ oec ianne
D_sample4_23136 En̄ der ioncfʼē moedʼ en̄ vadʼ
D_sample4_23137 Die andʼ dreef hi vut al gader
D_sample4_23138 Want sine bespotte dat hi riepe
D_sample4_23139 Dat die dochter lage en̄ sliepe
D_sample4_23140 Om dat hise vʼsceden vant
D_sample4_23141 Die ioncurouwe nā hi bidʼ hāt
D_sample4_23142 En̄ hiet dat si soude vpstaen
D_sample4_23143 En̄ hiet hare tetene geuē saē
D_sample4_23144 Dats vʼrisenesse warachtich
D_sample4_23145 Men vint touerie so machtich
D_sample4_23146 Dʼ men die dode bi doet vʼrisen
D_sample4_23147 Mʼ sine eten in gere wisen
D_sample4_23148 Uan danen scriuet matheꝰ
D_sample4_23149 so ginc onse hʼe ihesus
D_sample4_23150 .ij. blinde volgedē ō tgone
D_sample4_23151 En̄ riepen ihʼu dauids sone
D_sample4_23152 Ontfarme onser doe hi thꝰ quā
D_sample4_23153 Te nasareth alsict vʼnam
D_sample4_23154 Taste hi hare ogen ende Si ontdaden: ontdaden
D_sample4_23155 Met hetene heuet hise geladē



D_sample4_23156 Dat het niemene worde becāt
D_sample4_23157 Nochtan seidē sijt al dore īt lāt
D_sample4_23158 Doe si gesceden warē dane
D_sample4_23159 Alse ons mede doen te vʼstane
D_sample4_23160 Beide marcus en̄ lucas
D_sample4_23161 Een die beseten was
D_sample4_23162 Metten viant met hē brochte
D_sample4_23163 Die oec sprekē niꝫ en mochte
D_sample4_23164 Onse here dreef vte den viāt
D_sample4_23165 Entie stomme sprac thant
D_sample4_23166 Doe prijsdene dʼ menich een
D_sample4_23167 Mʼ die quade fariseen
D_sample4_23168 Seiden ouer een te samen
D_sample4_23169 Dat hi in belsebucs namen
D_sample4_23170 Die prence uandē duulē ware
D_sample4_23171 Die viant vte dede van vare
D_sample4_23172 Jhʼs andworde daer tʼ stede
D_sample4_23173 Of ic bi belsebucs mogētede
D_sample4_23174 Den uiant vʼdriuen can
D_sample4_23175 Bi wies crachte doent V kinder dan. dan:
D_sample4_23176 Want die iodē dat wel wistē
D_sample4_23177 Dat onder hem warē exorcistē
D_sample4_23178 Dat luut beswʼres in ōse tale
D_sample4_23179 Die die duule consten wale
D_sample4_23180 Vten mensce varen doen
D_sample4_23181 Entie wort vant salomoen
D_sample4_23182 En̄ dat seidē si openbare
D_sample4_23183 Dat van godshaluē ware
D_sample4_23184 Mʼ die miracle ons heren
D_sample4_23185 Wildē si ten quaetstē keren
D_sample4_23186 Hier naer seget lucas dat
D_sample4_23187 Dat ihʼs quam te de stat
D_sample4_23188 Dʼ hē een fariseus bat
D_sample4_23189 Also dat met hem at
D_sample4_23190 Aldʼ quam met grotē wene
D_sample4_23191 Die sondege magdalene
D_sample4_23192 En̄ duoech met tranē sine voete
D_sample4_23193 Met harē hare wreef sise soete
D_sample4_23194 Gene fariseus hiet symoen
D_sample4_23195 En̄ pensde in sijn doen
D_sample4_23196 Wʼt dat dese een profete ware
D_sample4_23197 Hi soude weten openbare
D_sample4_23198 Datten een sondich wijf ātast
D_sample4_23199 Aldus begreep hi sinen gast
D_sample4_23200 Mʼ onse hʼe die ontuant
D_sample4_23201 Met redenen al te hant
D_sample4_23202 En̄ seide hʼ ware vele vʼlatē
D_sample4_23203 Want si minde vtermaten
D_sample4_23204 Al daer ter seluer stonden:



D_sample4_23205 Vʼgaf hare god hare sonden
D_sample4_23206 En̄ si volgede hem na
D_sample4_23207 Onse hʼe ginc in iudea
D_sample4_23208 Jn enen casteel quā hi gegaē
D_sample4_23209 Dʼ heuetene in hʼ hus ontfaen
D_sample4_23210 Marca die suster marien
D_sample4_23211 En̄ diende hē en̄ sire ꝑtien
D_sample4_23212 Maria sat bi sinen voeten
D_sample4_23213 En̄ horde sprekē ihʼs dē soetē
D_sample4_23214 Martha beclagede hare Dat magdalene:
D_sample4_23215 Dat sise dienen liet allene
D_sample4_23216 Dʼ prijsde god marien sere
D_sample4_23217 So wiselike en̄ in sulkē kere
D_sample4_23218 Dat hi altoes in gere wijs
D_sample4_23219 Marten oec ne sprac mespʼs


D_sample5_33296 Die mordenʼs dē tēpel heldē
D_sample5_33297 En̄ vastē in dʼ wʼe oec seldē
D_sample5_33298 Doch vieretsi dese mort
D_sample5_33299 An die west side hort
D_sample5_33300 Stont .i. portael goet en̄ diʼe
D_sample5_33301 Dʼ droegē si hout toe sciere
D_sample5_33302 Butine en̄ sulfer oec mede
D_sample5_33303 En̄ wekē danē uā dʼ stede
D_sample5_33304 Gelijc of si gelouich warē
D_sample5_33305 Vele riese van der scaren
D_sample5_33306 Volgedē en̄ clommē naer
D_sample5_33307 Met ledrē opt portael daer
D_sample5_33308 Dat dochte dē iodē sij̄ quaet
D_sample5_33309 Alse dat iodsce volc vʼstaet
D_sample5_33310 Dat portael vul was thant
D_sample5_33311 So stakē si gindʼ in dē brāt



D_sample5_33312 Die wort al te hant ontstekē
D_sample5_33313 Die romeine met harē trekē
D_sample5_33314 Wordē begaen dʼ was geē vliē
D_sample5_33315 Tytus die dit heuet vʼsien
D_sample5_33316 Was droue hine cōt gewrekē
D_sample5_33317 Met dusdanen treken
D_sample5_33318 Storuen si wel nar al te male
D_sample5_33319 Die dʼ waren in dē portale
D_sample5_33320 Dʼna brakē die ioden al
D_sample5_33321 Maer dustanich mesual
D_sample5_33322 Maecten die ioden vroet
D_sample5_33323 Elc heuet hē te nouwʼ behoet
D_sample5_33324 Ten naestē dage so ontstakē
D_sample5_33325 Die romeine om dese saken
D_sample5_33326 Dat portael an die nortside
D_sample5_33327 Al omme dē tēpel tien tide
D_sample5_33328 Dat was aldusdane mort
D_sample5_33329 Nu hort een deel uandʼ port
D_sample5_33330 Dus was die hongʼ so groet
D_sample5_33331 Noint man horde des genoet
D_sample5_33332 Om spise vechtē so menegē wijch
D_sample5_33333 Dʼ omme was al die crijch
D_sample5_33334 Ja die dieue ontectē mede
D_sample5_33335 Die dode liedē vandʼ stede
D_sample5_33336 En̄ ondersochten om eten
D_sample5_33337 Riemen scoen wildijt wetē
D_sample5_33338 Aten si dʼ si dlijf mede hildē
D_sample5_33339 En̄ tcoude ledʼ vandē scildē
D_sample5_33340 Ja wat sal nu des meer
D_sample5_33341 Hort hier iammʼ en̄ gᵒt seer
D_sample5_33342 Een wijf uā ouʼ die iordane
D_sample5_33343 die wilē rike was ic wane
D_sample5_33344 marie hiet si bi namē
D_sample5_33345 Doe die andʼ liede ī ihʼrʼlʼm q̄m̄
D_sample5_33346 Quam̄ sire in en̄ wʼt besetē
D_sample5_33347 Mettē andrē alse wijt wetē
D_sample5_33348 Wat si mꝫ hare adde brocht
D_sample5_33349 Van ouʼ dwatʼ was besocht
D_sample5_33350 En̄ uandē rouʼs hʼ genomē
D_sample5_33351 Dʼ toe sachsi alle dage com̄
D_sample5_33352 Die rouʼs die hʼ namen detē
D_sample5_33353 Alsire iet hadde vʼgeten
D_sample5_33354 Die vrouwe dat swʼ vʼdruech
D_sample5_33355 En̄ vluecte die dieue gnuech
D_sample5_33356 Om dat si gʼne adde vʼdiēt
D_sample5_33357 Dat enich viāt ofte vrient
D_sample5_33358 Hare dat lijf adde genomē
D_sample5_33359 Mʼ dʼ toe mocht niet comen
D_sample5_33360 En̄ dat ment hare nā so rene
D_sample5_33361 Dat hʼ ne bleef gᵒt no clene



D_sample5_33362 Entie hongʼ ginc hʼ an sere
D_sample5_33363 Dʼ toe vʼwoedde grāscap mere
D_sample5_33364 Dies wʼt si uan fellē moede
D_sample5_33365 En̄ uan brekenessē uā goede
D_sample5_33366 Jegen hare nature gram
D_sample5_33367 Hare sugende kint dat si nā
D_sample5_33368 Vʼdoemt kint seitsi in desen
D_sample5_33369 Jammʼlike salt metti wesē
D_sample5_33370 Te wies boef salic di voedē
D_sample5_33371 Ten romeinē wiltuut vroedē
D_sample5_33372 Du wʼts arm behoutstu dlijf
D_sample5_33373 Mʼ die honger arm keytijf.
D_sample5_33374 Sal di vʼterē er dit gesciet
D_sample5_33375 Nochtan es dit mordadige diet
D_sample5_33376 Arger dan sijn si twee
D_sample5_33377 Wes mine spise vort mee
D_sample5_33378 Die dieue selē wʼdē erre
D_sample5_33379 Men sal dese fauele tellē vʼre
D_sample5_33380 Wāt dit es gebreit allene
D_sample5_33381 Andre iodē plagē gemene
D_sample5_33382 Dit sprac si en̄ sloech hʼ kīt doet
D_sample5_33383 Som briet sijt ochte soet
D_sample5_33384 En̄ dandʼ decte si en̄ hilt
D_sample5_33385 Nu quam̄ die rouʼs mꝫ gewilt
D_sample5_33386 En̄ hebbē geent vʼroken saē
D_sample5_33387 Si dregetse si soudse doet slaē
D_sample5_33388 En ware dat si dʼ spise gaue
D_sample5_33389 Si seide een goet deel dʼ aue
D_sample5_33390 Hebbic gehoudē tuwē boef
D_sample5_33391 Mettien si dat decsel op hoef
D_sample5_33392 En̄ togede hē hʼs kints relief
D_sample5_33393 Dʼ ne ware geē so cone dief
D_sample5_33394 Hē en eysede dʼ hi sach toe
D_sample5_33395 Doe seide dat wijf hoe vʼdi hoe
D_sample5_33396 Dits mijn kint wildijt wetē
D_sample5_33397 En̄ ic hebbʼ af voren ghetē
D_sample5_33398 Jn wille niet dat gi sekʼre sijt
D_sample5_33399 Dan een wijf ens gene tijt
D_sample5_33400 En̄ ontfarmegʼ dā de moedʼ
D_sample5_33401 Al eist so dat gi sijt vroedʼ
D_sample5_33402 Ontsegdijt en̄ ickʼ af ebbe getē
D_sample5_33403 En̄ houde v dattʼ af es gespletē
D_sample5_33404 Al beuende gingē de dieuē dane:
D_sample5_33405 Ende cume lietē si alsic wane. wane.
D_sample5_33406 Der moeder allene ebbē dat
D_sample5_33407 Hier af wʼt vol al die stat
D_sample5_33408 Ondʼ thʼe quā oec die mare
D_sample5_33409 Selc waende dat boerde ware
D_sample5_33410 Selc ontfʼmets en̄ selc mede.



D_sample5_33411 Haetter omme al die stede
D_sample5_33412 Tytus clagets onsen here
D_sample5_33413 En̄ togede dat hi hem ere
D_sample5_33414 Pais boet en̄ vʼgeuen woude
D_sample5_33415 Alle mesdaet met dʼ te scoude
D_sample5_33416 Mʼ si coren strijt uor vrede
D_sample5_33417 En̄ honger uor weelde mede
D_sample5_33418 En̄ omme dat si tharē scandē
D_sample5_33419 Ontstaken met harē handen
D_sample5_33420 Waren si wʼt uan selkʼ spise
D_sample5_33421 Mʼ hi sout wrekē in dʼre wise
D_sample5_33422 Dat hi dlant soude destruerē
D_sample5_33423 Entie port oec also vʼteren
D_sample5_33424 Dat nēmʼmʼ mā sage de stede
D_sample5_33425 Dʼ wijf hʼ kint aldꝰ vʼdede
D_sample5_33426 Aldus maecti sijn gelach
D_sample5_33427 Jn den oeust vptē .xviij. dach
D_sample5_33428 So wʼt vuldragē die dracht
D_sample5_33429 West andē tēpel mꝫ gᵒtʼ cracht
D_sample5_33430 Dʼ brachtm̄ doe den stʼkē ram
D_sample5_33431 .vij. dage staecsi alsict vʼnam
D_sample5_33432 Dat si wonnen niet een aer
D_sample5_33433 So groet was tgewʼke daer
D_sample5_33434 Die nortporte ontgrouē si scone
D_sample5_33435 Mʼ dʼ af quam hē gene vrome
D_sample5_33436 En diedde niet dat sire ā dadē
D_sample5_33437 So dat si wordē beraden
D_sample5_33438 Dat si ledren toe druegen
D_sample5_33439 Mʼ die iodē vʼsluegen
D_sample5_33440 Der romeine so vele
D_sample5_33441 Dat hem ginc al utē spele
D_sample5_33442 Hier omme wʼt tytꝰ tōgemake
D_sample5_33443 En̄ hiet datm̄ de port ōtstake
D_sample5_33444 Doe quam̄ die .ij. felste geuloē
D_sample5_33445 Die ondʼ hē adde symoen
D_sample5_33446 Tote tytuse omme genaden
D_sample5_33447 Hi was dies hʼde wel beradē
D_sample5_33448 Dat hise adde doen ontliuē
D_sample5_33449 Mʼ hine wilde niet menechde bliuē
D_sample5_33450 Want si mordadich waren
D_sample5_33451 Die ruddʼs droegē vier sōdʼ sparē
D_sample5_33452 En̄ gingē die port ontsteken
D_sample5_33453 Die iodē constent niet wrekē
D_sample5_33454 Tseluʼ smalt thāt dʼ iegen
D_sample5_33455 Dʼ thout mede was beslegen
D_sample5_33456 En̄ thout ontstac al te hant
D_sample5_33457 Alse die iodē sagē den brant
D_sample5_33458 Ontsanc hē hʼte en̄ moet
D_sample5_33459 Want geen helpe dʼ iegē stoet
D_sample5_33460 Nochtan dreuen si omme niet.



D_sample5_33461 So vele dattʼ een toe riet
D_sample5_33462 Dat mens behoudē soude doch
D_sample5_33463 Dselue dattʼ stonde noch
D_sample5_33464 Dages en̄ nachts wies
D_sample5_33465 Die starke brant sijt sekʼ dies
D_sample5_33466 Ten naestē dage tytꝰ geboet
D_sample5_33467 datm̄ bluscede dē brāt gᵒet
D_sample5_33468 en̄ wech te makene dē here
D_sample5_33469 Hi nam raet na sinen gere
D_sample5_33470 Mettē vorsten uan sinē rade
D_sample5_33471 Wat hi best mettē tēple dade
D_sample5_33472 Selc seide et ware best te brokē
D_sample5_33473 Die iodē soudēt wedʼ stoken
D_sample5_33474 Nuwe orloge liet men staen
D_sample5_33475 Want al warē si dan geuaen
D_sample5_33476 Si soudē om lant alle keren
D_sample5_33477 Dʼ ten temple met eren
D_sample5_33478 Het sceē bet wesē .i. casteel
D_sample5_33479 Dus wʼt geuelt best al geel
D_sample5_33480 Tytꝰ andworde selc werc
D_sample5_33481 So scone so diere so sterc
D_sample5_33482 Dat en brake hi nēmʼmere
D_sample5_33483 Et ware dē roēscē rike gᵒt ere
D_sample5_33484 Datter selc wʼc in stonde
D_sample5_33485 Mē maecte die stratē ī cortʼ stōde
D_sample5_33486 Die ioden uan vare en̄ uā ōwille
D_sample5_33487 Lietse makē en̄ lagē stille
D_sample5_33488 Snaest dages q̄m̄ si vt gelopē
D_sample5_33489 Ter port die stont open
D_sample5_33490 En̄ hebbē die romeine bestaē
D_sample5_33491 Diese wel bitterlike ontfaen
D_sample5_33492 Dit vʼsach saen daer na
D_sample5_33493 Tytus van antonia
D_sample5_33494 En̄ quā mꝫ ere scare tē stride
D_sample5_33495 Doe wekē die iodē ouʼ side
D_sample5_33496 Jn dindʼste port dor die noet
D_sample5_33497 Harre liede sijn vele doet
D_sample5_33498 En̄ tytꝰ kerde in antonia
D_sample5_33499 Hi sette sandʼs dage dʼ na
D_sample5_33500 Den tempel te besettene al ōme
D_sample5_33501 Met al dē hʼe tere somme
D_sample5_33502 Mʼ die sentencie uā onsē hʼe
D_sample5_33503 Hadde vʼdoemt dē tēpel so sʼe
D_sample5_33504 En̄ vʼbernde van viere
D_sample5_33505 Alse gi selt vʼnem̄ sciere
D_sample5_33506 So vʼre quāt alsict vʼsach
D_sample5_33507 in den oeust optē .xi. dach
D_sample5_33508 dat was die .i. dʼ te vorē
D_sample5_33509 Van nabugꝛor. als wijt horē
D_sample5_33510 Vʼbernt was die tēple mede:



D_sample5_33511 Dien salomon erst makē dede

