
V_KE_1453 hi viel doet vten ghereide
V_KE_1454 Dit sach die coninc ende seide
V_KE_1455 Ghewarech got du best hier bouen
V_KE_1456 Met goeden rechte maghic v louen
V_KE_1457 die mi soe meneghe ere doet
V_KE_1458 die v dienen si sijn vroet
V_KE_1459 Ghi moghet helpen en̄ staen in staden
V_KE_1460 hen allen die op v roepen ghenaden
V_KE_1461 Nv willic corten dese dinc
V_KE_1462 men sleipte eggherike en̄ hinc
V_KE_1463 En̄ alle die verraders mede
V_KE_1464 Daer en halp scat noch bede
V_KE_1465 Elegast bleef in die eere
V_KE_1466 dies dancte hi hoechlike onsen here
V_KE_1467 Die coninc ghaf hem egherijcx wijf
V_KE_1468 Si waren te samen al haer lijf
V_KE_1469 Dus moete god al onse saken
V_KE_1470 voer onse doet te goede maken
V_KE_1471 Dies onne ons die hemelsche vader
V_KE_1472 Amen segghet allegader
V_KE_1473 Amen • A • M • E • N •

