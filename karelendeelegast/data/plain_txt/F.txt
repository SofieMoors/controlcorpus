
F_KE_0400 Soe dat die coninc was in vare
F_KE_0401 Ende waende dat die duuel ware
F_KE_0402 Hi sloech ten swerten opten schilt
F_KE_0403 Dien hi manlic voer hem hilt
F_KE_0404 Datti in tween stucken vloech
F_KE_0405 Oft ware een linden loef
F_KE_0406 Die swerte sloech den coninc weder
F_KE_0407 Die swerde ghinghen op ende neder
F_KE_0408 Opten helme op die maelgien
F_KE_0409 Datter menich moeste faelgien
F_KE_0410 Daer ē was halsberch gheē so goet
F_KE_0411 Daer en dranc dore dat bloet
F_KE_0412 Doer die maelgien vter huut
F_KE_0413 Daer van sloghen groet gheluut
F_KE_0414 Die spaenderē vādē scilt dʼ vloghen
F_KE_0415 Die helmē op haer hoeft die boghē
F_KE_0416 En̄ ontfinghen scaerde en̄ vlegghē
F_KE_0417 Soe scarp warē der swaerdē egghē



F_KE_0418 DIe coninc peynsde in sinē moet
F_KE_0419 Dese es te wapene goet

Line_number 0420 is missing

Line_number 0421 is missing
F_KE_0422 Sal ic liden mijns namen
F_KE_0423 Ic souts mi ewelic scamen
F_KE_0424 Nemmermeer en ghecreech ic eere
F_KE_0425 Doe sloech hi enen slach soe seere
F_KE_0426 Opten swaerten die voer hem hielt
F_KE_0427 Dat hien manlic hadde gheuelt
F_KE_0428 Ende vanden ors tumelen dede
F_KE_0429 Tusschē hem beidē was ghene vrede
F_KE_0430 Ende die swaerte sloech optē heere
F_KE_0431 Ende sloech enen slach soe seere
F_KE_0432 Opten helm dat hi boech
F_KE_0433 Ende swaert in twe stucken vloech
F_KE_0434 Soe anxtelic was die slach
F_KE_0435 Als dat die swerte sach
F_KE_0436 Datti sijn swaert had verloren
F_KE_0437 Tfy was ic ye gheboren

