
D_KE_0001 DIt is een schoon historie en̄ waer
D_KE_0002 Die ic vʼtellē sal hoort daer naer
D_KE_0003 Het was op eenē morgen stonde
D_KE_0004 Dat coninc karel slapen soude
D_KE_0005 Tynghelen al opten rijn
D_KE_0006 Dat lant was alle gader sijn
D_KE_0007 Keyser was hi ende coninck mede
D_KE_0008 Hoort hier wonder ende waerhede
D_KE_0009 Wat den coninck daer gheuiel
D_KE_0010 Dat weten noch die menighe wel
D_KE_0011 Tynghelen al daer hi lach
D_KE_0012 Ende waende opten anderen dach
D_KE_0013 Croone te draghen en̄ houden hof
D_KE_0014 Om te vermeren sinen lof
D_KE_0015 Doen hi daer lach ende sliep
D_KE_0016 Een heylich enghel hem aenriep
D_KE_0017 So dat die coninck wert in waken
D_KE_0018 Bi des enghels soeter spraken
D_KE_0019 Ende hi seyde staet op edel man
D_KE_0020 Doet haestelijckē dijn cleyderē an.
D_KE_0021 Wapent v ende vaert stelen
D_KE_0022 God heuet mi v doen beuelen
D_KE_0023 Die in hemelrijck is een heere
D_KE_0024 Oft ghi verliest v lijf ende eere
D_KE_0025 En steeldi in deser nacht niet
D_KE_0026 Soe sal v euel sijn gheschiet
D_KE_0027 Ghi sult daer om moeten sternen
D_KE_0028 Ende dijns leuens selue dernen
D_KE_0029 Eer ymmermeer scheyt dit hof
D_KE_0030 Nv wilt v wachten daer of
D_KE_0031 En̄ vaert stelen oft ghi wilt
D_KE_0032 Neemt dijn spere en̄ dinen schilt



D_KE_0033 Wapent v ende sidt op v paert
D_KE_0034 Haestelijck ende niet en spaert
D_KE_0035 Dit verhoorde aldus die coninck
D_KE_0036 Het docht hem sijn een vreemt dinck
D_KE_0037 Want hi daer niemant en sach
D_KE_0038 Wat dat roepen bedieden mach
D_KE_0039 Slapende waende hi dat hebben gbehoort
D_KE_0040 En̄ hi en hielt hem niet aen dat woert

Line_number 0041 is missing

Line_number 0042 is missing
D_KE_0043 Die enghel die van gode quam
D_KE_0044 Sprack totten coninck als die was gram
D_KE_0045 Staet op karel ende vaert stelen
D_KE_0046 God hiet mi v dat beuelen
D_KE_0047 En̄ hi ontbiedet v dat te voren
D_KE_0048 Anders so hebdi v lijf verloren
D_KE_0049 Met dien woerden doen sweech hi
D_KE_0050 En̄ die coninck riep ay mi
D_KE_0051 Als die hē veruaert en̄ vervreemt
D_KE_0052 Wat is dat dit wonder meent
D_KE_0053 Yst alfs bedroch dat mi nv quelt
D_KE_0054 Ende dit groot wonder telt
D_KE_0055 Ay hemelsche hooghe doctrijn
D_KE_0056 Wat noode soude mi nv sijn
D_KE_0057 Te stelen ick ben also rijcke
D_KE_0058 Ten is gheen man in al aertrijcke
D_KE_0059 Weder hi is coninck oft graue
D_KE_0060 Die also rijck is van haue
D_KE_0061 Hi moet mi sijn onderdaen
D_KE_0062 Ende tot minen dienste staen
D_KE_0063 Want mijn lant dat is groot
D_KE_0064 Men vint nieuwers mijn ghenoot
D_KE_0065 Dat lant is alle gader mijn
D_KE_0066 Daer toe colen opten rijn



D_KE_0067 Ende tot roomen alsoe voort
D_KE_0068 Ghelijck den keyser toe behoort.
D_KE_0069 Ick ben heere mijn wijf is vrouwe
D_KE_0070 Oost totter wilder denouwe
D_KE_0071 Ende west totter wilder zee
D_KE_0072 Nochtans hebbe ick goets veel meer
D_KE_0073 Galissien ende spaengien lant
D_KE_0074 Dat ick selue wan metter hant.
D_KE_0075 Ende ick die heydene verdreef
D_KE_0076 Dat mi dat lant alleene bleef
D_KE_0077 Wat noode soude mi sijn dan
D_KE_0078 Te stelen nv allendich man
D_KE_0079 Waer om ontbiedt mi dit god
D_KE_0080 Noode breke ick sijn ghebot
D_KE_0081 Wiste ick dat hijt mi ontbode
D_KE_0082 En mochtes niet gheloouen node
D_KE_0083 Dat mi god den lachter ionste
D_KE_0084 Dat ick te stelen begonste
D_KE_0085 Daer hi lach in dit ghepeyns
D_KE_0086 Hier ende daer weder ende gheyns
D_KE_0087 Soe vaecte hem een luttelkijn
D_KE_0088 Soe dat hi oeck loock die ooghen sijn.
D_KE_0089 Doen seyde die enghel hem te voren
D_KE_0090 Wildi gods ghebot verhoren
D_KE_0091 Heer coninck soe sidij seer ontdaen
D_KE_0092 Hat sal v aen v leuen gaen.
D_KE_0093 Die enghel van den paradijse
D_KE_0094 Sprack tot den coninck als die wijse
D_KE_0095 Vaert stelen ende wort een dief
D_KE_0096 Al hebdi dies nv groot ongherief
D_KE_0097 Het sal v namaels worden lief
D_KE_0098 ¶Met deser talen voer die enghel van dan



D_KE_0099 Ende karel hem te segghen began
D_KE_0100 Van groten wonder dat hoorde
D_KE_0101 Gods ghebot ende sijn woerden
D_KE_0102 En wil ick niet laten achter
D_KE_0103 Ick sal een dief wesen al eest lachter.
D_KE_0104 Al soude ick hanghen bi der kelen
D_KE_0105 Nochtans hadde ick lieuer vele
D_KE_0106 Dat mi god name ghemeene
D_KE_0107 Dat ick van hem houde te leene
D_KE_0108 Beyde borghen ende daer toe lant
D_KE_0109 Sonder mijns ridders ghewant
D_KE_0110 Ende dat ick mi moeste gheneeren
D_KE_0111 Met den schilde ende metter speeren
D_KE_0112 Als die ghene die niet en heeft
D_KE_0113 Ende op die auontuere leeft
D_KE_0114 Dat waer nochtans minen wille bet
D_KE_0115 Oft dat ick verloren hadde een let
D_KE_0116 Dan dat ick moet stelen varen
D_KE_0117 Ter duyster nacht al sonder sparen
D_KE_0118 Oft daer om gode verwercken
D_KE_0119 Nv so moet hi hem verstercken
D_KE_0120 Ick woude dat ick ware wter salen
D_KE_0121 Sonder sprake ende verhalen
D_KE_0122 Ende dat mi ghecost ware opten rijn
D_KE_0123 Seuen borghen van steenen fijn
D_KE_0124 Wat sal ick segghen van oneeren
D_KE_0125 Den ridderen ende den ioncheeren
D_KE_0126 Die hier ligghen in dese sale
D_KE_0127 Wat sal nv wesen mijn tale
D_KE_0128 Dat ick nv tot deser duyster nacht
D_KE_0129 Alleene sonder yemants cracht
D_KE_0130 Moet nv varen in een ander lant



D_KE_0131 Dat hi vreemde is ende onbekant
D_KE_0132 Met deser talen ghinck ghereeden
D_KE_0133 Coninck karel ende hem cleeden
D_KE_0134 Met sinen dierbaren ghewaden
D_KE_0135 Als die tot stelen was beraden
D_KE_0136 Het was altoos sijn sede
D_KE_0137 Datmensijn wapenen dede.
D_KE_0138 Ten bedde al daer hi lach
D_KE_0139 het waren die beste die ye mant sach
D_KE_0140 Als hi aldus ghewapent was
D_KE_0141 So ghinc hi daer doer dat pallas
D_KE_0142 Het en was doere noch slot so goet
D_KE_0143 Noch poorte die hem weder stoet
D_KE_0144 Sij waren teghen hem ontdaen
D_KE_0145 Daer hi woude daer mochthi gaen
D_KE_0146 Daer en was niemant die hem sach
D_KE_0147 Want dat volck alle gader lach
D_KE_0148 In vasten slape als god woude
D_KE_0149 Dat dede hi doer des conincx behoude
D_KE_0150 Sijn hulpe was hem al ghereet
D_KE_0151 Als hi die borcht brugghe leet
D_KE_0152 Ghinck die coninck vore met liste
D_KE_0153 Tot den stalle al daer hi wiste.
D_KE_0154 Sinen ors ende sijn ghesmijde
D_KE_0155 Sonder eenich langher beyden
D_KE_0156 Hi saeyelde dat ende sat daer bouen
D_KE_0157 Op dat ors datmen mocht louen
D_KE_0158 Doen hi ter poorten ghereden quam
D_KE_0159 Sach hi daer ende vernam
D_KE_0160 Den wachter ende den poortier
D_KE_0161 Die seer luttel wisten dat hier
D_KE_0162 Soe nae hem metten schilde



D_KE_0163 Si sliepen alle vast als god wilde
D_KE_0164 Die becte ende ontdoet
D_KE_0165 Die poorte die ghesloten stoet.
D_KE_0166 Ende leyde aldaer sijn ors wt
D_KE_0167 Sonder nyeumare ende gheluyt
D_KE_0168 Doen sach hi in sinen ghereyde
D_KE_0169 Coninck karel ende seyde
D_KE_0170 God alsoe ghewarichlijcke
D_KE_0171 Als ghi quaemt op aertrijcke
D_KE_0172 Ende wert sone ende vader
D_KE_0173 Om ons te verlossen alle gader
D_KE_0174 Dat adam hadde verloren
D_KE_0175 Ende daer nae hem wert gheboren.
D_KE_0176 Ghi liet v aenden cruyce slaen
D_KE_0177 Doen v die ioden hadden gheuaen.
D_KE_0178 Sij staken v met een scherpe speere
D_KE_0179 Ende sloeghen v oeck soe seere
D_KE_0180 Dese alder bitterste doot
D_KE_0181 Ontfinghestu heere voer onsen noot.

Line_number 0182 is missing
D_KE_0183 Ende soe waerlijcken alst was waer
D_KE_0184 Ende ghi heere lazaruyse
D_KE_0185 Daer hi lach in sijn cluyse
D_KE_0186 woudet verwecken vander doot
D_KE_0187 Ende van den steenen maken broot
D_KE_0188 Ende van den water maecte wijn
D_KE_0189 Alsoe moet ghi in mijn gheleyde sijn
D_KE_0190 In deser duyster midder nacht
D_KE_0191 Ende baert aen mij dijn cracht
D_KE_0192 Oetmoedighe god ende vader
D_KE_0193 Aen v keere ick mi algader
D_KE_0194 Hi was in seer menich ghedochte
D_KE_0195 waer dat hi best henen varen mochte



D_KE_0196 Daer hi te stelen soude beghinnen
D_KE_0197 Met dien dat hi int wout quam binnen
D_KE_0199 Dat niet verre en stont daer van
D_KE_0198 Coninck karel die edel man
D_KE_0200 Doen hi quam ghereden daer
D_KE_0201 Die mane scheen ouer al claer
D_KE_0202 Die sterren lichten aen den throone
D_KE_0203 Het weder was claer en̄ daer toe schone.
D_KE_0204 Eens so peysde doen die coninck
D_KE_0205 Ick was ghewoone voer alle dinck
D_KE_0206 Dieuen te haten waer ick die wiste
D_KE_0207 Die den lieden al met liste
D_KE_0208 Haer goet stelen ende rouen
D_KE_0209 Nv mach ick hem wel ghelouen
D_KE_0210 Die leuen bi der auontueren
D_KE_0211 Sij weten wel wat si verbueren
D_KE_0212 Lijf ende goet machmense vaen
D_KE_0213 Men doetse hanghen ende dat hooft af slaen.
D_KE_0214 Oft steruen een argher doot
D_KE_0215 Haerlieder anxt is dicwils groot
D_KE_0216 Nemmermeer so en gheualt mi dat
D_KE_0217 Dat ick eenighen man doer cleynen schat
D_KE_0218 Steruen doe in alle mijn leuen
D_KE_0219 Ick hebbe elegast verdreuen
D_KE_0220 Om cleyne saken wt minen lande
D_KE_0221 Hi set dicwils sijn lijf te pande
D_KE_0222 Om dat goet daer hi bi leeft
D_KE_0223 Ick wane hi dicwils sorghe heeft
D_KE_0224 Hi en heuet landen noch leen
D_KE_0225 Noch ander toeuerlaet oeck gheen
D_KE_0226 Dat hi met stelen can beiaghen
D_KE_0227 Daer op moet hi hem nv ontdraghen



D_KE_0228 Ick nam hem dat lant daer hi af was heere
D_KE_0229 Dat mach mi wel rouwen seere
D_KE_0230 Dat ick hem nam borch ende lant
D_KE_0231 Dies was ick onbecant
D_KE_0232 Want hi hadde in sijnder scharen
D_KE_0233 Die met hem onthouden waren
D_KE_0234 Kinderen ende knapen een groot ghetal
D_KE_0235 Die ick te samen onterft hebbe al.
D_KE_0236 Beyde van lande ende van goede
D_KE_0237 Ende volghen hem in alder armoede
D_KE_0238 Ick en laets nieuwers ghedueren
D_KE_0239 Diese onthielde ick dade hem verbueren
D_KE_0240 Beyde borch ende daer toe leen
D_KE_0241 Hi en heuet toeuerlaet gheen
D_KE_0242 Hi moet hem altoos onthouden
D_KE_0243 In wildernissen ende oeck in wouden
D_KE_0244 Ende moet alleen beiaghen
D_KE_0245 Daer si hem allen op ontdraghen
D_KE_0246 Mer soe vele duechden isser an
D_KE_0247 Hi en steelt gheenen armen man
D_KE_0248 Die bi sijnder pinen leeft
D_KE_0249 Dat pelgrim oft coopman heeft
D_KE_0250 Laet hi hem ghebruycken wel
D_KE_0251 Maer hi en versekert niemant el.
D_KE_0252 Noch bisschoppen noch canonicken
D_KE_0253 Abten priooren ofte monicken
D_KE_0254 Dekenen ende daer toe papen
D_KE_0255 Daer hijse can betrapen
D_KE_0256 Oft die comen in sijnder veerden
D_KE_0257 Hi neemt hem muylen ende peerden
D_KE_0258 Ende steectse wt haren ghereyde
D_KE_0259 Dat si vallen op der heyde



D_KE_0260 Ende nemet haer met sijnder cracht
D_KE_0261 Al dat si daer hebben ghebracht.
D_KE_0262 Siluer cleederen fatelment
D_KE_0263 Dus beiaecht hi hem omtrent
D_KE_0264 Daer hi die rijcste luden weet
D_KE_0265 Hij neemt hem haren schat ghereet
D_KE_0266 Beyde siluer ende gout
D_KE_0267 Sinen list is menichfout
D_KE_0268 Niemant en can hem gheuaen
D_KE_0269 Nochtans heuet daer om ghedaen
D_KE_0270 Menich man sijn cracht
D_KE_0271 Ick woude ick nv in deser nacht
D_KE_0272 Sijn gheselle mocht wesen
D_KE_0273 Ay heere god helpt mij tot desen
D_KE_0274 Met deser talen so voer hi voort
D_KE_0275 Coninck karel en̄ heeft verhoort
D_KE_0276 Hoe dat een ridder quam gheuaren
D_KE_0277 Ghewapent inder seluer ghebaren
D_KE_0278 Als een ridder die wil sijn verholen
D_KE_0279 Met wapenē swart als colen
D_KE_0280 Swart was sinē helm en̄ daer toe schilt
D_KE_0281 Ende al dat hi aen sinē hals hilt.
D_KE_0282 Sinen halsberch mochtmē diere louen
D_KE_0283 Swart was sinē wapenrock daer bouen
D_KE_0284 Swart was dat ors daer hi op sat
D_KE_0285 En̄ quamen eenen sonderlinghen pat
D_KE_0286 Dweers ghereden doer dat woude
D_KE_0287 Als hem die coninck ghemoeten soude
D_KE_0288 So seghende hi hem en̄ was in vare
D_KE_0289 En̄ meynde dattet die duuel ware
D_KE_0290 Om dat hi so swart was ouer al
D_KE_0291 Den rijcken god hi hem beual



D_KE_0292 Hi peysde vele in sinen moet
D_KE_0293 Gheualt mi quaet oft goet
D_KE_0294 Ick en sal niet vlien te nacht voer desen
D_KE_0295 Ick sal der auontueren ghenesen
D_KE_0296 Nochtans weet ick te voren wel
D_KE_0297 Het is die duyuel en̄ niemant el
D_KE_0298 waer hi van gods weghen yet
D_KE_0299 Ouer al en waer hi so swart niet
D_KE_0300 Het is al swart harnasch peert en man
D_KE_0301 wat ick daer aen ghemercken can
D_KE_0303 Ick duchte dat mi toren naket
D_KE_0302 Ick bidde gode dat hi waket
D_KE_0304 Dat mi dese niet en scheynde
D_KE_0305 En̄ als hi badt quam gheheynde
D_KE_0306 Seghende hi hem en̄ was in vaer
D_KE_0307 Ende meynde dattet die duyuel waer
D_KE_0308 Nv heeft die swarte saen vernomen
D_KE_0309 Den coninck daer teghen hem comen
D_KE_0310 Doen seyde hi in sinen sin
D_KE_0311 Dese is verdoelt hier in
D_KE_0312 Ende hi heeft sinen wech verloren
D_KE_0313 Ick wil dat aen hem verhoren
D_KE_0314 Hi salder laten die wapenen sijn
D_KE_0315 Die de beste sijn int aenschijt
D_KE_0316 Die ick in seuen iaren oyt sach.
D_KE_0317 Van ghesteenten blincten si als den dach

Line_number 0318 is missing

Line_number 0319 is missing
D_KE_0320 Het schijnt wel het en was noyt arm man
D_KE_0321 Die alsulcke wapenen heuet an.
D_KE_0322 En̄ alsulcken ors hadde beschreden
D_KE_0323 So sterck en̄ so schoon van leden
D_KE_0324 ¶Doen si quamen malcanderen te ghemoete
D_KE_0325 Leden si al sonder groete.



D_KE_0326 Die een besach den anderen wel
D_KE_0327 Maer si en seyden niet meer el.
D_KE_0328 Als hi den coninck was gheleden
D_KE_0329 Die dat swerte ors hadde beschreden
D_KE_0330 Hielt doen stille ende dochte
D_KE_0331 Wie dat die ander wesen mochte
D_KE_0332 Waer om dat hi aldus lijdt
D_KE_0333 Ende sijnder talen oeck vermijt
D_KE_0334 Ende dat hi mi niet en groetede
D_KE_0335 Doen hi mi daer ghemoetede
D_KE_0336 Daer toe om gheen dinck en vraghet
D_KE_0337 Ick wane dat hi quaet iaghet
D_KE_0338 Waer ick versekert van dien
D_KE_0339 Dat hi quame om te verspien
D_KE_0340 Dat hi mij oft die mijne
D_KE_0341 Brenghen wilde alsoe in pijne
D_KE_0342 Teghen den coninck bi verrade
D_KE_0343 Hi en lede te nacht niet sonder schade
D_KE_0344 Wat noode soude hem nv iaghen
D_KE_0345 Achter bosschen ende haghen
D_KE_0346 Oft hi mi niet en sochte
D_KE_0347 Bi den heere die mi ghewrochte
D_KE_0348 Hi en ontrijdt mi niet te nacht
D_KE_0349 Ick sal proenen alle sijn cracht.
D_KE_0350 Ick wil hem spreken ende kinnen
D_KE_0351 Hi mach sulck sijn ick sal winnen
D_KE_0352 Sijn ors ende dat hi heuet an
D_KE_0353 Ende doen hem metlachter keeren dan
D_KE_0354 Hi is hier ghecomen als een domme
D_KE_0355 Met dien werp hi sijn ors omme
D_KE_0356 Ende volchde den coninc naer
D_KE_0357 Doen hi hem achter haelde daer



D_KE_0358 Riep hi luyde ridder ontbeyt
D_KE_0359 Waer na ist dat ghi ghereyt
D_KE_0360 Ick wil weten wat ghi hier soect
D_KE_0361 Ende wat ghi iaghet mi en roect
D_KE_0362 Eer ghi mi ontrijdet van hier
D_KE_0363 Al waerdij daer toe noch so fier
D_KE_0364 En̄ so dier met v tale
D_KE_0365 Berecht mi so doedij wale
D_KE_0366 Ick wil weten wie dat ghij sijt
D_KE_0367 Ende waer ghi vaert op deser tijt
D_KE_0368 En̄ hoe v vader hiet
D_KE_0369 Ick en wilt v verlatē niet
D_KE_0370 Doen antwoerde daer die coninck
D_KE_0371 Ghi vraecht mi hier alte menich dinck.
D_KE_0372 Ic en wilt v niet berechtē
D_KE_0373 Ic heb lieuer dat wij vechtē
D_KE_0374 Dan ict v seyde bi bedwanghe
D_KE_0375 So hadde ick gheleeft veel te langhe
D_KE_0376 Dat mi een man dwinghen soude
D_KE_0377 Van dinghen die ick niet en woude
D_KE_0378 Berechten het en war mi lief
D_KE_0379 Coemt mi daer goet af oft miskief
D_KE_0380 Wi sullen desen strijt nv scheyden
D_KE_0381 Ende becorten tusschen ons beyden
D_KE_0382 Des coninckx schilt was verdect
D_KE_0383 Niet en woude hijs voeren onghedect
D_KE_0384 Om dat teyken dat daer aen stoet
D_KE_0385 Hi en woude niet datmen ware vroet
D_KE_0386 Dat hi coninck karel was
D_KE_0387 Si worpen om doer dat gras
D_KE_0388 Haer orssen sterck en̄ snel
D_KE_0389 Si waren beyde ghewapent wel.
D_KE_0390 Beyde haer speren waren so sterck
D_KE_0391 Daer toe versaemden si in een perck
D_KE_0392 Met sulcken nide onder haer tween
D_KE_0393 Dat die orssen boogheu onder haer been



D_KE_0394 Mannelijck ghinghen si ten swaerde
D_KE_0395 Als die vechtens oeck wel begaerde

Line_number 0396 is missing
D_KE_0397 Datmen wel mocht gaen een mile
D_KE_0398 Die swarte was sterck ende snel
D_KE_0399 Ende sijn ionsten waren snel
D_KE_0400 So dat die coninck was in vare
D_KE_0401 Ende meynde dat hi die duyuel ware
D_KE_0402 Den swarten sloech hi op den schilt
D_KE_0403 Dien hi mannelijc voer hem hielt
D_KE_0404 Dat hi in twee stucken vlooch
D_KE_0405 Oft hadde gheweest een linden loof
D_KE_0406 Die swarte sloech den coninck weder
D_KE_0407 Die sweerden ghinghen op ende neder
D_KE_0408 Op den helm ende op die maelgien
D_KE_0409 Datter menich moeste faelgien
D_KE_0410 Ten was halsberch gheen so goet
D_KE_0411 Daer en liep doer dat bloet
D_KE_0412 doer die maelgien wter huyt
D_KE_0413 Daer was van slaghen en groot gheluyt.
D_KE_0414 die spaenderen vanden schilde vloghē
D_KE_0415 Die helmen van den hoofde boghen
D_KE_0416 Vol van schaerden en̄ van vlegghen
D_KE_0417 So scherp waren derswaerden egghen
D_KE_0418 die coninck peysde in sinen moet
D_KE_0419 Ter wapenen is dese goet

Line_number 0420 is missing

Line_number 0421 is missing
D_KE_0422 Sal ick hier lijden in minen namen
D_KE_0423 Ick soude mi des eeweliken schamen
D_KE_0424 Nemmermeer en ghecreghe ick eere
D_KE_0425 doen sloech hij eenen slach so seere
D_KE_0426 Opten swarten die voer hem helt
D_KE_0427 dat hi hem mannelijck hadde gheuelt
D_KE_0428 Ende vanden orsse tuymelen dede



D_KE_0429 Tusschen hem beyden was cleynen vrede
D_KE_0430 Die swarte sloech optē heere
D_KE_0431 Eenē slach alsoe seere
D_KE_0432 Op sinen helm dat hi booch
D_KE_0433 En̄ dat sweert in twee stucken vloech
D_KE_0434 So anxteliken groot was dyen slach
D_KE_0435 Wanneer die swarte dat versach
D_KE_0436 Dat hi sijn sweert hadde verloren
D_KE_0437 Achermen dat ick ben geboren
D_KE_0438 Peysde hi in sinē moet
D_KE_0439 Dat ick leue waer toe yst goet
D_KE_0440 Ick en hadde noyt goet gheual
D_KE_0441 Noch nemmermeer hebben en sal
D_KE_0442 Waer mede sal ick mi nv verweren
D_KE_0443 Ick prijse mijn lijf twee peeren
D_KE_0444 Want ick nv ben ydelder handen
D_KE_0445 Doen docht den coninck dat wesen schande
D_KE_0446 Eenen te slaen die voer hem helt
D_KE_0447 Doen sach hi ligghen dat swaert int velt
D_KE_0448 In twee stucken al daer ghebroken
D_KE_0449 Peysde hi het en is niet ghewroken
D_KE_0450 Die eenen slaet oft eenen doet keeren
D_KE_0451 Die hem niet en conde gheweeren
D_KE_0452 Dus hielden si stille in dat wout
D_KE_0453 Haer ghepeyns was menichfout
D_KE_0454 Deen wie dander wesen mochte
D_KE_0455 Bi den heere die mi ghewrochte
D_KE_0456 Sprack die coninck sonder saghe

Line_number 0457 is missing

Line_number 0458 is missing
D_KE_0459 Ghi hebt gheleeft alle v daghe
D_KE_0460 Oft ghi en segghet mi wie dat ghi sijt
D_KE_0461 Ende laet ons corten desen strijt
D_KE_0462 Mach ick met eerē lijdē
D_KE_0463 Ick sal v henē latē rijdē
D_KE_0464 Als ick uwen name weet
D_KE_0465 Die swarte sprack ick ben bereet



D_KE_0466 In dyē dat ghi mi maect vroe
D_KE_0467 Wat nootsaken dat v doe

Line_number 0468 is missing

Line_number 0469 is missing
D_KE_0470 Doen sprack karel die edel man
D_KE_0471 Segt mi dat eerste ic segt v dan
D_KE_0472 Wat ick hier soeckende iaghe
D_KE_0473 Ick en derf niet riden biden daghe
D_KE_0474 Ten is sondʼ nootsake niet
D_KE_0475 Dat ghi mi dus ghewapēt siet
D_KE_0476 Ick sal v segghē hoe dattet coemt
D_KE_0477 Als ghi mi uwen name noemt

Line_number 0478 is missing

Line_number 0479 is missing
D_KE_0480 Dies sijt seker en̄ vast
D_KE_0481 Heer antwoerde elegast
D_KE_0482 Die ridder ende sprack saen.
D_KE_0483 Het en is mi niet ten besten vergaen
D_KE_0484 Ick hebbe mijn goet en̄ lant verloren
D_KE_0485 Dat ick hadde hier te voren
D_KE_0486 Bi ongheualle als menich doet
D_KE_0487 Soude ict v al maken vroet
D_KE_0488 Hoe mijn saken ghecomen sijn
D_KE_0489 Eer ick v gheseyde den fijn
D_KE_0490 Het soude v duncken veel te lanck
D_KE_0491 want mijn gheluck is seer cranck
D_KE_0492 Als dit die coninck verstoet
D_KE_0493 So was hi blide in sinen moet

Line_number 0494 is missing

Line_number 0495 is missing
D_KE_0496 Hi sprack ridder eest v bequame
D_KE_0497 Nv segt mi voort uwen name
D_KE_0498 Ende hoe dat ghi v gheneert
D_KE_0499 Bi alle dat mi god mach hebben weert
D_KE_0500 Ende bi hem seluen oeck te voren
D_KE_0501 Van mi en hebdi oeck gheenen toren
D_KE_0502 Ic sal v oec wel berechtē
D_KE_0503 Vraechdijt mi sonder vechtē
D_KE_0504 Ende sonder eenighen euelen moet
D_KE_0505 In dien dat ghi mi dit maect vroet
D_KE_0506 Nv sijt seker en̄ vast
D_KE_0507 Heere ic heet elegast
D_KE_0508 Ick en wilt niet langher helen



D_KE_0509 Daer ick bi leue dat moet ick stelen
D_KE_0510 Maer so weel duechden is daer an
D_KE_0511 Ick en stele gheenen armen man
D_KE_0512 Die bi sijnder pinen leeft
D_KE_0513 Dat pelgrim oft coopman heeft
D_KE_0514 Laet ick hem oeck ghebruycken wel
D_KE_0515 Maer ick en versekere niemant el
D_KE_0516 Sint die tijt dat ick was gheboren
D_KE_0517 Ende mijn goet hadde verloren
D_KE_0518 Waer af dat ick soude leuen
D_KE_0519 Ende mi al hadde verdreuen
D_KE_0520 Coninck karel wt minen lande
D_KE_0521 Ick salt segghen al eest mijn schande
D_KE_0522 Soe hebbe ick mi daer na onthouden
D_KE_0523 In wildernissen ende in wouden
D_KE_0524 Daer si onder haer twalef bi leuen
D_KE_0525 Dat moeten rijcke lieden gheuen
D_KE_0526 Bisschoppen ende canonicken
D_KE_0527 Abten prioren ende monicken
D_KE_0528 Proesten ende daer toe papen
D_KE_0529 Waer icxse al can betrapen
D_KE_0531 Ick neme hemluden haer goet met liste
D_KE_0530 Ick en weet so vast gheen kiste

Line_number 0532 is missing

Line_number 0533 is missing
D_KE_0534 Weet ick daer te crighen goet in
D_KE_0535 Ick sal dat brenghen in mijn ghewin.
D_KE_0536 Ende mijn ghesellen
D_KE_0537 Wat soude ick daer meer af vertellen
D_KE_0538 Minen list is groot ende menich fout
D_KE_0539 Mijn ghesellen sijn al in dat wout
D_KE_0540 Ende ick voer wt om auentuere
D_KE_0541 Ende hebbe gheraect en quade vre
D_KE_0542 Want ick hebbe mijn sweert verloren



D_KE_0543 Ick en core daer oeck gheen haue voren.
D_KE_0544 Ende ict weder hadde gheheel
D_KE_0545 Der slaghen hebbe ick oeck deel.
D_KE_0546 Meer dan ick ye ghewan
D_KE_0547 Op eenen nacht van eenen man
D_KE_0577 Ick sal v segghen minen name
D_KE_0578 Sprack die coninck eest v bequame
D_KE_0579 Gheheeten ben ick adelbrecht
D_KE_0580 Ick plach te stelen ouer recht
D_KE_0581 In kercken vele ende in cluysen
D_KE_0582 Ende oeck in alle gods huysen
D_KE_0583 Ick stele in alderhande sake
D_KE_0584 Ende en laet niemande met ghemake
D_KE_0585 Den rijcken noch den armen
D_KE_0586 Ick en achte niet op haer kermen
D_KE_0587 Ick en weet gheenen so armen man
D_KE_0588 Daer ick mijn ghewin weet an.
D_KE_0589 Ic name lieuer sijn haue
D_KE_0590 Dā ic hē de mine gaue
D_KE_0591 Aldus hebbe ick mi ontdraghen
D_KE_0592 Ende hebbe gheleyt nauwe laghen
D_KE_0593 Om eenen schat dien ick weet
D_KE_0594 Hi soude mi wesen wel onghereet
D_KE_0596 Eer ymmer morghen vroe
D_KE_0595 Hadde ick daer goede hulpe toe

Line_number 0597 is missing

Line_number 0598 is missing
D_KE_0599 Dien schat is qualijck ghewonnen
D_KE_0600 Ghi en soudes ons niet verionnen
D_KE_0601 Al haddē wi des eē groot deel
D_KE_0602 Dē scat leyt in eē casteel
D_KE_0603 Daer mi die weghen sijn kondt
D_KE_0604 Al hadden wi dies vijf hondert pont
D_KE_0605 Het en mocht daer niet deeren.
D_KE_0548 Nv segt mi ridder hoe hi heet
D_KE_0549 Ende wie hi is die v heeft leet



D_KE_0550 Ende is hi van sulcker macht
D_KE_0551 Dat ghi rijden mot bi nacht
D_KE_0552 Waer om en conde ghijse ghematen
D_KE_0553 Alle die ghene die v haten
D_KE_0554 Ghi sijt ter wapenen seer goet
D_KE_0555 Die coninck peysde in sinen moet
D_KE_0556 God die heeft mijn bede verhoort
D_KE_0557 Ende wil mi beraden voort
D_KE_0558 Dit is die man dien ick begheerde
D_KE_0559 Bouen alle die leuen op eerde
D_KE_0560 Mede te varen op deser nacht

Line_number 0561 is missing
D_KE_0562 God heef hem mi te puncte ghebracht
D_KE_0563 Nv moet ick ligghen doer den noot
D_KE_0564 Bi den heere die mi gheboot
D_KE_0565 Sprack die coninck tot elegast
D_KE_0566 Aen mi hebdij gheleyde vast
D_KE_0567 Ghestade vrient en̄ vrede
D_KE_0568 Ick sal v seggen mijn sede
D_KE_0569 Wat helpt vrienden verholen
D_KE_0570 Ick hebbe also veel goets ghestolen
D_KE_0571 Waer ick metter helft gheuaen
D_KE_0572 Men liet mi waerlijcx niet ontgaen
D_KE_0573 Om mijn ghewichte van goude root
D_KE_0574 Mer het dede mi groten noot
D_KE_0635 Nv segghet mi ridder oft ghi te nacht
D_KE_0636 Wilt wesen gheselle in mijn beiach
D_KE_0637 Dat wij te hoope sullen beiaghen
D_KE_0638 Dat sullen wij berghen tot dat sal daghen
D_KE_0639 Dan sal ick deylen ende ghi sult kiesen
D_KE_0640 Die achter gaet moet verliesen
D_KE_0641 Elegast vraechde waer leyt den schat
D_KE_0642 Ende in wat steden segghet mi nv dat

Line_number 0643 is missing

Line_number 0644 is missing
D_KE_0645 Eer ick vare wil ick des wesen vroet



D_KE_0646 Oft ick en volghe v niet eenen voet
D_KE_0647 Doen seyde karel die edel man
D_KE_0648 Ick salt v lieuer berechten dan
D_KE_0649 Die coninck heeft so grooten schat
D_KE_0650 Het mochte hem luttel deeren dat

Line_number 0651 is missing

Line_number 0652 is missing
D_KE_0653 Van sinen schatte daer hi leghet
D_KE_0654 Als dit aldus die coninck seghet
D_KE_0655 Dat hi hem seluen stelen wille
D_KE_0656 Elegast en sweech niet stille
D_KE_0657 Hi seyde dat moet god verbieden
D_KE_0658 Si en leuen niet die mi dat rieden
D_KE_0659 Dat ick den coninck dede schade
D_KE_0660 Al heeft hi mi bi quaden rade
D_KE_0661 Mijn goet ghenomen ende mi verdreuen
D_KE_0662 Ick sal hem nochtans alle mijn leuen
D_KE_0663 Goet vrient sijn na mijnder macht
D_KE_0664 In sijn schade en come ick niet te nacht
D_KE_0665 Want hi is een gherechtich heere
D_KE_0666 Dade ick hem anders dan eere
D_KE_0667 Ick mocht mi schamen al voer gode
D_KE_0668 Men mocht mi des gheraden node
D_KE_0669 Als die coninck dit vʼstoet
D_KE_0670 Was hi blide in sinen moet
D_KE_0671 Dat hem elegast die dief
D_KE_0672 Goede gonste droech ende hadde hem lief.
D_KE_0673 Doen peysde hi mocht hi weder keeren
D_KE_0674 Behoudelijck tot sijnder eeren.
D_KE_0675 Goets so vele soude hi hem gheuen
D_KE_0676 Alle sijn daghen soude hi daer wel af leuen
D_KE_0677 Sonder stelen oft sonder roouen
D_KE_0678 Dies mochtmet hem oeck wel gheloouen.
D_KE_0679 Na dyen ghepeyse daer hi in was
D_KE_0680 Vraechde hi doen elegast das.



D_KE_0681 Oft hi hem yeuwers wilde leyden
D_KE_0682 Daer si dat goet onder hem beyden.
D_KE_0683 Mochten beiaghen op dyen nacht
D_KE_0684 Hi dede daer toe sijn beste cracht
D_KE_0685 Gaerne ende sijn behendichede
D_KE_0686 Woude hi hem laten varen mede
D_KE_0687 Elegast sprack ia ick gaerne
D_KE_0688 Ick en weet oft ghijtsegt in schaerne
D_KE_0689 Tot egghericx van egghermonde
D_KE_0690 Daer moghen mi stelen sonder sonde
D_KE_0691 Die des conincx suster heeft
D_KE_0692 Het is groote schade dat hi leeft
D_KE_0693 Den menighen heeft hi oeck verraden
D_KE_0694 Ende ghebracht in grooter schaden
D_KE_0695 En̄ dē coninc sinē heer
D_KE_0696 Soude hi nemē lijf en̄ eer
D_KE_0697 Mochtet na sinen wille gaen
D_KE_0698 Dat hebbe ick wel ghenoech verstaen
D_KE_0699 Nochtan so hadde hi vanden coninck
D_KE_0700 Lant ende sant ende alle dinck
D_KE_0701 Beyde borghen ende groot leen
D_KE_0702 Al en hadde hi toeuerlaet anders gheen
D_KE_0703 Luttel mocht hē deren
D_KE_0704 Dat wi vandē sinē teren
D_KE_0705 Wi sullen daer varen ist uwen wille.
D_KE_0706 Die coninck peysde en̄ hi sweech al stille
D_KE_0707 Na dattet gescapē stoet.
D_KE_0708 Dat daer waer te stelē goet
D_KE_0709 Al hadde hem sijn suster gheuanghen
D_KE_0710 Sij soude hem node laten hanghen
D_KE_0711 Dus droeghen si ouer eē
D_KE_0712 Daer te varē onder hē tween
D_KE_0713 Om te stelen egghericx groten schat
D_KE_0714 Die coninck hem niet en vergat
D_KE_0715 Sij quamen ghereden op een velt
D_KE_0716 Op haer orssen wel ghestelt



D_KE_0717 Daer vonden si eenen ploech staen
D_KE_0718 Die coninck duycte neder saen
D_KE_0719 Ende elegast reedt al voren
D_KE_0720 Daer hi den wech hadde wtuercoren
D_KE_0721 Die coninck nam dat couter in sijn hant
D_KE_0722 So hi dat aen den ploech vant
D_KE_0723 Hi peysde in sinen moet
D_KE_0724 Dat is totten ambacht goet
D_KE_0725 Wie dat grauen wilt in borghen
D_KE_0726 Hi moet daer toe besorghen
D_KE_0727 Ende sulcken dinck te hebben voren
D_KE_0728 Hi sadt ende sloech met sporen
D_KE_0729 Sijn / ors ende volchde na elegast
D_KE_0730 Metter spoet al sonder rast
D_KE_0731 Want hi was een luttel te voren
D_KE_0732 Verstaet mi wel so moechdijt horen
D_KE_0733 Als si quamen voer die veste
D_KE_0734 Die de schoonste was ende die beste
D_KE_0735 Als yeuers stont opten rijn
D_KE_0736 Elegast sprack hier wil ick sijn
D_KE_0737 Ny siet toe adelbrecht
D_KE_0738 Wat dunct v ghedaen al der best
D_KE_0739 Ick wil wercken bi uwen rade
D_KE_0740 Mi waer leet gheschiede v schade
D_KE_0741 Datmen mochte segghen dan
D_KE_0742 Het quam al toe bi desen man
D_KE_0743 Die coninck antwoerde hem ter talen
D_KE_0744 Ick en quam noyt binnen der salen
D_KE_0745 Noch inden houe dat ick weet
D_KE_0746 Hetsoude mi wesen onghereet
D_KE_0747 Soude ick daer nv binnen gaen
D_KE_0748 Aen v seluen sal dit moeten staen
D_KE_0749 Elegast seyde het is mi oeck lief
D_KE_0750 Sidij nv een behendich dief



D_KE_0751 Ick sal dat cortelijcken wel verstaen
D_KE_0752 Laet ons een gat maken gaen
D_KE_0753 Indē muer ter goedʼ vre
D_KE_0754 Daer wi mogē crupen duere
D_KE_0755 Dit so loefden si beyde wel
D_KE_0756 Sij bonden daer haer orssen snel.
D_KE_0757 Ende ghinghen ten muere sonder gheluyt
D_KE_0758 Elegast track een yser wt
D_KE_0759 Daer hi den muer mede soude picken
D_KE_0760 Doen began die coninck te stricken
D_KE_0761 Hi bracht den couter voort vanden ploech

Line_number 0762 is missing
D_KE_0763 Ende vraechde waer hijt dede maken
D_KE_0764 Conste ick tot desen meester gheraken.
D_KE_0765 Ick dede maken daer nae sulck een
D_KE_0766 Aldus ghedaen en sach ick noyt gheen.
D_KE_0767 Behendich tot sulcken sticken
D_KE_0768 Daermen mede soude picken
D_KE_0769 Die coninck sprac het mach wel sijn
D_KE_0770 Ick quam gheuaren opten rijn
D_KE_0771 Dies is gheleden den derden dach
D_KE_0772 Dat ick voere om mijn beiach
D_KE_0773 Ick moeste daer mijn yser laten
D_KE_0774 Want het ontuiel mi opter straten
D_KE_0775 Daer men mi veruolchde achter
D_KE_0776 Ick en dorste niet keeren doer den lachter
D_KE_0777 Ick en mocht daer niet gheraken ane
D_KE_0778 Ende dit nam ick bider mane
D_KE_0779 Daer ic vant aen eenen ploech
D_KE_0780 Elegast sprack het is ghenoech
D_KE_0781 Moghen wi daer nv inne gheraken
D_KE_0782 Doet hier na een ander maken
D_KE_0783 Sij lieten die tale.sij maecten dat gat
D_KE_0784 Elegast wrochte het voechde hem bat.



D_KE_0785 Dat hi daer toe dede sijn leden
D_KE_0786 Dan den coninck karel dede
D_KE_0787 Al was hi groot ende daer toe sterck
D_KE_0788 Hi en conste niet alsulcken werck
D_KE_0789 Als si tgat vanden muer
D_KE_0790 Haddē ghegrauē duer
D_KE_0791 En̄ si daer in souden gaē
D_KE_0792 Elegast sprack ghi sult ontfaē
D_KE_0793 Hier buyten dat ick v sal bringhen
D_KE_0794 Hi en woude niet ghehinghen.
D_KE_0795 Dat die coninck binnen quame
D_KE_0796 Want hi ontsach hem baer onrame
D_KE_0797 Hi en dochte om gheen behendich dief
D_KE_0798 Nochtans woude hi leedt ende lief.
D_KE_0799 Met hem deylen ende sijn ghewin
D_KE_0800 Karel bleef buyten elegast ghinck in.
D_KE_0801 Elegast conde behendichede
D_KE_0802 Die hi proefde tot menigher stede
D_KE_0803 Hi was minlic en̄ mate
D_KE_0804 Hi trac eē cruyt wt enē vate
D_KE_0805 Ende stack dat binnen sinen monde
D_KE_0806 Die sulck een hadde hi verstonde
D_KE_0807 Wat hanen craeyen oft honden huylen
D_KE_0808 Soe verstont hi ter seluer wijlen
D_KE_0809 Aen eenen hane ende aen eenen hont
D_KE_0810 Ende seyden dat die coninck stont
D_KE_0811 Butē dat hof in haer latijn
D_KE_0812 Elegast sprac hoe cā dat sijn
D_KE_0813 Soude die coninck sijn hier voren
D_KE_0814 Ick duchte dat mi naket thoren
D_KE_0815 Ick ben verraden na mijn ghedochte
D_KE_0816 Oft mi verleyt nv alfs bedrochte.
D_KE_0817 Elegast ghinc daer hi liet
D_KE_0818 Dē coninck en̄ daer hi van hē schiet
D_KE_0819 En̄ seyde wat hi hadde verstaen
D_KE_0820 Hem en bedroghen sinen waen

Line_number 0821 is missing

Line_number 0822 is missing
D_KE_0823 Beyde aen hanen ende aen honden



D_KE_0824 Die dat in haren latijne vonden
D_KE_0825 Dat die coninck waer daer
D_KE_0826 Mer hi en wist niet hoe naer
D_KE_0827 Doen seyde karel die edel man
D_KE_0828 Wie heeft v dat gheseyt dan
D_KE_0829 Wat soude die coninck al hier doen
D_KE_0830 Sout ghi ghelouen aen een hoen
D_KE_0831 Oft betrouwē dat een hont bast
D_KE_0832 So en is v gheloue niet vast
D_KE_0833 Mi dunct dat ghi mi saghen telt
D_KE_0834 Waer toe ist goet dat ghi mi quelt
D_KE_0835 V gheloue en is niet vast
D_KE_0836 Hoort wat sprack elegast
D_KE_0837 Ende stack den coninck inden mont
D_KE_0838 Een cruyt dat daer voer hem stont
D_KE_0839 En̄ seyde nv suldi verstaen
D_KE_0840 So ic te vorē heb ghedaen
D_KE_0841 Echter craeyde die haen en̄ sede
D_KE_0842 Alsoe als hi te voren dede
D_KE_0843 Dat die coninck was daer
D_KE_0844 Mer hi en wist niet hoe naer
D_KE_0845 Gheselle sprack doen elegast
D_KE_0850 Ick waende dat ghi coender waert
D_KE_0846 Ick wilde ghehanghen sijn aen eenen bast
D_KE_0847 En is die coninc niet hier bi
D_KE_0848 Doē seyde die conīc tfy
D_KE_0849 Gheselle sidi aldus veruaert
D_KE_0851 Doet v dinghen en̄ laet ons gaen
D_KE_0852 Al soudemen ons heden vaen
D_KE_0853 Elegast sprack ick sal beghinnen
D_KE_0854 Laet sien wat sult ghi daer aen winnen

Line_number 0855 is missing

Line_number 0856 is missing
D_KE_0857 Elegast eyste sijn cruyt weder
D_KE_0858 Die conīc socht op en̄ neder
D_KE_0859 Ende weder om in sinen monde
D_KE_0860 Maer hi verloost al metten stonde
D_KE_0861 Hi en condet daer vinden niet
D_KE_0862 Die coninck sprack wat is mi gheschiet
D_KE_0863 Mi dunct ick hebbe mijn cruyt verloren
D_KE_0864 Dat ick hadde ter stont te voren



D_KE_0865 Gheloken tusschen mijn tande
D_KE_0866 Bi sijnder wet het dunct mi schadde.
D_KE_0867 Doē loech elegast echt
D_KE_0868 En̄ seyde steelt ghi adelbrecht
D_KE_0869 Hoe coemt datmen v niet en vaet
D_KE_0870 Telcken als ghi stelen gaet
D_KE_0871 Dat ghi leeft het is wonder groot
D_KE_0872 Ghi en waert langhe wijle doot
D_KE_0873 Gheselle seyt hi onuerholen
D_KE_0874 Ick hebbe v cruyt hier ghestolen
D_KE_0875 Ghi en weet van stelen niet een haer
D_KE_0876 Die coninck peysde ghi segt waer
D_KE_0877 Mettiē liet hi sijn tale
D_KE_0878 Gode beual hijt altemale
D_KE_0879 Dat hi hem daer wilde borghen
D_KE_0880 Een deel was hi in grooter sorghen
D_KE_0881 Nochtans conste hi behendichede
D_KE_0882 Daer hi alle die ghene mede
D_KE_0883 Sapen dede van dier sale
D_KE_0884 Ende si ontsloten doen altemale
D_KE_0885 Die sloten diemen met slotelen sloot
D_KE_0886 Warē si cleyn oft groot.
D_KE_0887 En̄ hi ghinc tottē schat
D_KE_0888 Eer yemant dat hoorde oft sach
D_KE_0889 Ende haelde voort ende brochte
D_KE_0890 Alsoe vele als hem ghedochte
D_KE_0891 Doen wilde karel henen reyden
D_KE_0892 Elegast hiet hem ontbeyden
D_KE_0893 Hi soude om eenen sadel gaen
D_KE_0894 Die in die camer waer ghestaen
D_KE_0895 Daer eggheric ende sijn lief in lach
D_KE_0896 Die schoonste die noyt man en sach
D_KE_0897 Hi en leeft niet die v seyde
D_KE_0898 Hoe costelijck dat was sijn ghereyde
D_KE_0899 Ende hoe dat verbooch



D_KE_0900 En was te prijsen niet ghenoech
D_KE_0901 Daer hinghen hondertscellen goet
D_KE_0902 Die waren van goude root
D_KE_0903 Ende clincken als eggherick rijdt
D_KE_0904 Gheselle doet wel en̄ ontbeit
D_KE_0905 Ick sal hem sinen sadel stelen
D_KE_0906 Al soude ick hanghen bider kelen
D_KE_0907 Dit was den coninck onbequame
D_KE_0908 Hij hadde eer ontbeert die vrame
D_KE_0909 Vanden sadel ende tghewin
D_KE_0910 Dat elegast keerde weder in
D_KE_0911 Als elegast quā ten gereyde
D_KE_0912 Daer ic hedē eer af seyde

Line_number 0913 is missing

Line_number 0914 is missing
D_KE_0915 Gauen die sulck een gheclanck
D_KE_0916 Datter eggherick bi ontspranck
D_KE_0917 Wt sinē slape en̄ seyde
D_KE_0918 Wie es daer tot minen ghereyde
D_KE_0919 Hi woude treckē sijn swaert
D_KE_0920 Haddet die vrouwe niet ghewaert
D_KE_0921 Die hem seyde ende vraghede
D_KE_0922 Watter ware dat hi iaghede
D_KE_0923 Oft hem aluen wilden verleyden
D_KE_0924 Sij nam tswaert al metter scheyden
D_KE_0925 Ende seyde daer en mach nyemant
D_KE_0926 In comen tsi vrient oft viant
D_KE_0927 Het es ander dinck dat v nv deert.
D_KE_0928 Si vermaendet hem ende besweert
D_KE_0929 Dat hi haer seyde sijn ghedochte
D_KE_0930 Waer bi dat hi niet en mochte
D_KE_0931 Slapen binnen drie nachtē
D_KE_0932 dat si wel cōstē gewachten
D_KE_0933 Noch eten binnen drie daghen
D_KE_0934 Dit began si hem te vraghen
D_KE_0935 Vrouwē list is menichfout
D_KE_0936 Sijnse ionc of sijn se oeck out
D_KE_0937 So langhe lach si hem daer an



D_KE_0938 Dat hi haer te segghen began
D_KE_0939 Dat hi haers broeders doot hadde ghesworen
D_KE_0940 Ende die dit te doen waren vercoren.
D_KE_0941 Souden daer cortelijcken comen
D_KE_0942 Hi ghincse haer bi namen noemen
D_KE_0943 Hoe si hietē en̄ wie si warē
D_KE_0944 Die dē coninc wildē daren
D_KE_0945 Dit hoorte te samen elegast
D_KE_0946 Ende hi hielt in sijn herte dat
D_KE_0947 Hi peysde hi soudet brenghen voort
D_KE_0948 Dit quaet ende die valsche moort

Line_number 0949 is missing

Line_number 0950 is missing
D_KE_0951 Si seyde mi waer lieuer vele
D_KE_0952 Datmen v hinghe bider kele.
D_KE_0953 Dan ic dat ghedogēsoude

Line_number 0954 is missing

Line_number 0955 is missing
D_KE_0956 En̄ eggeric sloech so boude
D_KE_0957 Die vrouwe voer nose ende mont
D_KE_0958 Dat haer dat bloet ter seluer stont
D_KE_0959 Ter nose ende ten monde wt brack
D_KE_0960 Sij rechte haer op ende stack.
D_KE_0961 Haer aenschijn onder den bedde boom
D_KE_0962 Elegast nam des goom
D_KE_0963 Ende croop daer lijffelijcken toe
D_KE_0964 In sinen rechteren hantschoe
D_KE_0965 Ontfinck hi dat bloet van der vrouwen

Line_number 0966 is missing
D_KE_0967 Tot een teeken datmen soude aenscouwen
D_KE_0968 Ende den coninck doen brenghen voren
D_KE_0969 Dat hi hem wachte voer den thoren
D_KE_0970 Doen seyde elegast een ghebede
D_KE_0971 Daer hijse alle mede
D_KE_0972 Slapē dede die daer warē
D_KE_0973 Ende sprack sijn woert sonder veruaren
D_KE_0974 Tot datse beyde sliepē vast
D_KE_0975 En̄ doe ontstal hē elegast
D_KE_0976 Sinen sadel ende sijn swaert
D_KE_0977 Dat hi lief hadde ende waent
D_KE_0978 Ende maecte hem sijnder vaerden



D_KE_0979 Buyten den houe tot sinen paerde
D_KE_0980 Tot den coninck die seer dochte
D_KE_0981 Al om goet dat elegast brochte
D_KE_0982 Hi en hadde daer niet langher ghestaen
D_KE_0983 Haddet na hem moghen gaen
D_KE_0984 Also seere was hi vererret
D_KE_0985 Hi vraechde hem waer hi hadde ghemerret
D_KE_0986 Elegast seyde het en is mijn schult niet
D_KE_0987 Bi gode die hem cruycen liet
D_KE_0988 Het is wonder dat mijn herte niet en berst
D_KE_0989 Van den rouwe die daer inne steect
D_KE_0990 Het en sal v breken nemmermeer
D_KE_0991 Doer grooten rouwe noch doer seer
D_KE_0992 Dies ben ick seker al te voren
D_KE_0993 Mijn herte heeft also grooten thoren.
D_KE_0994 Ggeselle seyt hi dit is dat ghereyde
D_KE_0995 Daer ick v heden af seyde

Line_number 0996 is missing

Line_number 0997 is missing
D_KE_0998 Dit wilt bewaren want ick sal gaen
D_KE_0999 Nv eggherick sijn hooft af slaen
D_KE_1000 Oft dodē met een knijf
D_KE_1001 Daer hi leyt bi zij̄ wijf
D_KE_1002 Dat en liete ick om gheen gout
D_KE_1003 Dat de werelt in hout
D_KE_1004 Ic sal weder keerē schier
D_KE_1005 Doen vermaende hem die coninck dier
D_KE_1006 En̄ seyde ō wat sake
D_KE_1007 Hi so seer was tongemake
D_KE_1008 Want hi noch vroem maer ende al ghesont
D_KE_1009 Ende hadde ghecreghen wel .x.hondert pont
D_KE_1010 Daer toe het ghereyde daer ghi om ghinct
D_KE_1011 Gheselle sprack elegast.een ander dinck
D_KE_1012 Eest dat mijnder herten deert
D_KE_1013 Ende minen droeuen sin verteert
D_KE_1014 Ick hebbe alle mijn goet verloren
D_KE_1015 Ende des conincx hulde te voren



D_KE_1016 Nv meen ick verwinnen mijn armoede
D_KE_1017 Ende versoenen die coninck vroede

Line_number 1018 is missing

Line_number 1019 is missing

Line_number 1020 is missing

Line_number 1021 is missing
D_KE_1022 Mijnen heer maer hem naket toren
D_KE_1023 Want eggherick heeft sijn doot ghesworen
D_KE_1024 Ende hem doen steruen morghen vroe
D_KE_1025 Ick sal vertellen en̄ segghen hoe
D_KE_1026 Als coninc karel dit verstaet
D_KE_1027 Wiste hi wel dat was goeden raet
D_KE_1028 Dat hem god te stelen ontboot
D_KE_1029 Om hem te bescudden vander doot
D_KE_1030 Hi dancte seer oetmoedelijcke
D_KE_1031 God den heere van hemelrijcke
D_KE_1032 Doen antwoerde hem die coninck saen
D_KE_1033 Hoe meynt ghi dat te ontgaen
D_KE_1034 Oft ghi hem staect met eenen kniue
D_KE_1035 Daer hi leyt bi sinē wiue
D_KE_1036 Oft soude vʼstoren al
D_KE_1037 Ghi en hadt meer dan ghedal
D_KE_1038 Ghi sout saen hebben vercocht
D_KE_1039 En̄ v lijf ten eynde gebrocht
D_KE_1040 Soudi v worpen in sulcker noot
D_KE_1041 Sterft die coninck soe is hi doot
D_KE_1042 Van deser talen laet nv wesen
D_KE_1043 Ghi sout dien rouwe wel ghenesen
D_KE_1044 Dit seyde hi doer behendichede.
D_KE_1045 Om elegasten te proeuen daer mede
D_KE_1046 Daer toe wasser noch anders aen
D_KE_1047 Hij hadde gheerne gheweest van daen
D_KE_1048 dat langhe letten was hem leet
D_KE_1049 Elegast antwoerde hem ghereet
D_KE_1050 Bi al dat god mi leuē liet
D_KE_1051 Waerdi mijn ghselle niet
D_KE_1052 Het en bleue desen nacht niet ongewrokē
D_KE_1053 Dat hi heeft so na ghesproken



D_KE_1054 Den coninck karel minen heere
D_KE_1055 Die weerdich is alle eere
D_KE_1056 Bi den heere die mi ghewrochte
D_KE_1057 Ick sal volbrenghen mijn ghedochte.
D_KE_1058 Ende oeck wreken minen thoren
D_KE_1059 Want des conincx doot is ghesworen
D_KE_1060 Eer ick van deser borcht seheyde
D_KE_1061 Soe salt eggerick vergaen te leyde
D_KE_1062 Die coninck peysde dit is mijn vrient
D_KE_1063 Al hebbe ick dat qualijck op hem verdient
D_KE_1064 Ick salt noch verbeteren mach ick leuen
D_KE_1065 Hi sal verwinnen alle sijn sneuen
D_KE_1066 Gheselle ick salt v wijsen bet
D_KE_1067 Hoe ghi hem brenghen sult int net
D_KE_1068 Eggherick van egghermonde
D_KE_1069 Rijdt nv hier in der morghen stonde
D_KE_1070 Tot den coninck daer ghi hem vint
D_KE_1071 Dan vertellet hem ende ontbint
D_KE_1072 Dese ondaet ende groote moort
D_KE_1073 Als hi sal hooren dijn ghetrouwe woert
D_KE_1074 Ghisulter bi vʼsoenē al
D_KE_1075 V loon en sal niet wesen smal
D_KE_1076 Ghi moecht rijden bi sijnder siden
D_KE_1077 Alle v daghen ende alle v tijden
D_KE_1078 Ghelijck oft ghi sijn broeder waert
D_KE_1079 Alsoe langhe als v god ghespaert
D_KE_1080 Elegast seyde wat mijns gheschiet
D_KE_1081 Ick en come voer den coninck niet
D_KE_1082 Die coninck is op mi also gram
D_KE_1083 Om dat ick eens ghecreech ende nam
D_KE_1084 Vā sinē scat sulcke scaerdē
D_KE_1085 Dat nau weert was twe paerdē
D_KE_1086 Ick en come niet dat hi mi saghe
D_KE_1087 Noch bi nachte noch oeck bi daghe



D_KE_1088 Dat is verloren en̄ teghenspoet
D_KE_1089 Wil ick v dan segghen wat ghi doet
D_KE_1090 Sprack karel die edel man
D_KE_1091 Rijdt uwen wech en̄ uwen dam
D_KE_1092 Daer ghi liet v ghesellen
D_KE_1093 En̄ hoort wat ick v sal vertellen
D_KE_1094 Vaert met onser beyder beiach
D_KE_1095 Tot morghen opten schoonen dach
D_KE_1096 Dan deylen wi wel met ghemake
D_KE_1097 Ick sal die bode sijn vander sake
D_KE_1098 Tot den coninck daer ick hem weet
D_KE_1099 Sloechmen hem doet dat waer mi leet
D_KE_1100 Met deser talen dat si daer schyeden
D_KE_1101 Elegast ghinck tot sinen lieden
D_KE_1102 Daer hise liet in sinē dam
D_KE_1103 En̄ karel die edel mā
D_KE_1104 Voer tynghelen op sijn casteel
D_KE_1105 Sijn herte en was niet sonder riueel
D_KE_1106 Dat die ghene dat wilde verraden
D_KE_1107 Die hem met rechte soude staen in staden
D_KE_1108 Souden alle rechten op rechten gaen
D_KE_1109 Doen vant hi die poorte noch ontdaen
D_KE_1110 En̄ sijn volck sliep al
D_KE_1111 Hi bant sijn ors opten stal
D_KE_1112 En̄ ghinck ter cameren daer hi lach
D_KE_1113 Eer yemant dat hoorde oftsach
D_KE_1114 Doen hi sijn wapenen hadde af ghedaen
D_KE_1115 Soe was die wachter daer ghestaen
D_KE_1116 Ter hogher tinnen en̄ blies den dach
D_KE_1117 Diemen seer schoone verbaren sach
D_KE_1118 Doen wert ontwake menich man
D_KE_1119 Dien god den slaep hadde ghesonden an
D_KE_1120 Eer die coninc stelē voer
D_KE_1121 Dat was eē scoon boer
D_KE_1122 Doen sandt kaerle die coninck
D_KE_1123 Om eenen sinen camerlinck



D_KE_1124 Ende om sinen verholenen raet
D_KE_1125 Daer seyde hi hoe dat met hem staet
D_KE_1126 Hoe dat hi wel wist te vorē
D_KE_1127 Dat sijn doot waer ghesworē
D_KE_1128 Van eggherijck van egghermonde
D_KE_1129 Die comen sal in corten stonde
D_KE_1130 Met alle die macht van den lande
D_KE_1131 Om hem allen daer te doen schande
D_KE_1132 Iae daer toe benemen sijn leuen
D_KE_1133 Dat si hem goeden raet gheuen
D_KE_1134 Dat hi behoude sijn eere
D_KE_1135 En̄ helpē harē rechtē heere
D_KE_1136 Doen seyde die hertoghe van bauier
D_KE_1137 Laetse comen si vinden hier
D_KE_1138 Dat den menighen sal costen sijn leuen
D_KE_1139 Ick sal ons ghoeden raet gheuen
D_KE_1140 Hier is menich sterck franchoys
D_KE_1141 Wt vranckrijcke ende bolongoys
D_KE_1142 Menich ridder en̄ sergant
D_KE_1143 Die met v quamē in dit lant
D_KE_1144 Si sullen haer wapenen alte male

Line_number 1145 is missing
D_KE_1146 Ende ghi selue heer coninck
D_KE_1147 Sult ghewapent staen in den rinck
D_KE_1148 Die v van daer wil slaen oft deeren
D_KE_1149 Sal hem seer moeten weeren
D_KE_1150 Dat bloet sal hem loopen wt den sporen
D_KE_1151 So sal oock eggherijck als te voren
D_KE_1152 Desen raet docht hem seer goet
D_KE_1153 Sij wapenden haer al metter spoet
D_KE_1154 Die daer toe dochtē
D_KE_1155 En̄ wapen dragē mochtē
D_KE_1156 Beyde cleyn en̄ groot
D_KE_1157 Si duchtē swarē wederstoot
D_KE_1158 Eggherijck was van grooter macht
D_KE_1159 Nochtans alle die hadden cracht
D_KE_1160 Weder daer ende opten rijn
D_KE_1161 Si wouden al in des conincx hulpe sijn



D_KE_1162 Men dede ter poorten tsestich man
D_KE_1163 Ghewapent ende halsberch an
D_KE_1164 Als egghericx volck quam gheuarē
D_KE_1165 Tot des conincx houe metter scharen
D_KE_1166 Men ontdede die poorten wijde
D_KE_1167 En̄ si lietense al doer lijden
D_KE_1168 Doen si voort quamen in dat hof
D_KE_1169 Dedemen haer cleederen of
D_KE_1170 Doen vantmen naest haren lijuen
D_KE_1171 Witte halsberghen ende knijuen
D_KE_1172 Die ondaet was al apenbaer
D_KE_1173 Men leydese doen gheuanghen daer
D_KE_1174 Altemet met dien si quamen
D_KE_1175 Tot datmense een deel hadde bi namē

Line_number 1176 is missing

Line_number 1177 is missing
D_KE_1178 Daer na quam eggherick ghenaren
D_KE_1179 Cortelijck metter laetster scharen
D_KE_1180 Daer al die moort aen stoet
D_KE_1181 Doē hi ghestelt was te voet
D_KE_1182 En̄ waende te gaen in die sale
D_KE_1183 So slootmen die poorten altemale
D_KE_1184 Men vinck hem alsmen die ander dede
D_KE_1185 Men vant ghewapent alle sijn lede
D_KE_1186 Badt dan yemant die daer was
D_KE_1187 Men leyde hem voort in dat pallas
D_KE_1188 Voor den coninck sinen heere
D_KE_1189 Dies mocht hi hem wel schamen seere
D_KE_1190 Die coninck leyde hem veel te voren
D_KE_1191 Maer hi en widler niet af horen
D_KE_1192 Hi lochende alle die ondaet
D_KE_1193 En̄ seyde heere hebt goeden raet
D_KE_1194 Dade ghi mi lachter onuerdient
D_KE_1195 Ghi hat verloren menighen vrient
D_KE_1196 En̄ ghi en sijt niet so coen
D_KE_1197 Noch oec gheē baroen



D_KE_1198 Die mi dorste staen te staden
D_KE_1199 Dat ick soude hebben verraden
D_KE_1200 Waert dat yemant dies beghaerde
D_KE_1201 Ick dede hem loochenen metten swaerde
D_KE_1202 Oft met den oorde van mijnder speren
D_KE_1203 Nv comen voort die dat begheren
D_KE_1204 Als die coninck dit verstoet
D_KE_1205 Wert hi blijde in sinen moet
D_KE_1206 En̄ sant bodē na elegast
D_KE_1207 Bodē na boden vast
D_KE_1208 Daer hi was indē woude
D_KE_1209 En̄ ontboot hem sijn houde
D_KE_1210 En̄ hi vergaf hem alle sijn misdaet
D_KE_1211 In dyen dat hi den camp bestaet
D_KE_1212 Teghen eggherijck van egghermonde
D_KE_1213 Hi soude hem maken rijck
D_KE_1214 Die boden en letten niet
D_KE_1215 Sij deden dat haer die coninck hiet
D_KE_1216 Sij voeren tot diē stondē
D_KE_1217 Daer si elegast vondē
D_KE_1218 Dat hem die coninck beual
D_KE_1219 Dat seyden si elegasten al.
D_KE_1220 Die seer verblijde van den woerde
D_KE_1221 Als hi die nieuwe mare hoorde
D_KE_1222 Hi liet ligghen sijn ghereyden
D_KE_1223 Sonder eenich langher beyden
D_KE_1224 Dat hi eggheric stal
D_KE_1225 Hiet en̄ beual
D_KE_1226 Hi swoer bi sijnder kerstenhede
D_KE_1227 Waer hem god sculdich een bede
D_KE_1228 Hi en begaerde gheen ander goet
D_KE_1229 Dan dat hi den camp vechten moet
D_KE_1230 Ende sinen gherechtighen heere
D_KE_1231 Behouden mach in sijn eere
D_KE_1232 Sij voeren wech al metter spoet
D_KE_1233 Doen elegast die ridder goet



D_KE_1234 Quam in des conincx sale
D_KE_1235 Nv moechdij hooren sijn tale
D_KE_1236 Hi sprack god hoede dit ghesinde
D_KE_1237 Den coninck ende die ick hier vinde
D_KE_1238 Maer eggherick en groete ick niet
D_KE_1239 God die hem cruycen liet
D_KE_1240 Om onsen wille die veel vermach
D_KE_1241 Die laet mi sien op desen dach
D_KE_1242 En̄ maria de maghet soete
D_KE_1243 Datmē te winde gaē moete
D_KE_1244 Eggherick van egghermonde
D_KE_1245 Mocht god doē sonde.
D_KE_1246 So heeft hi sonde gedaē
D_KE_1247 Dat hi vander galghen is ontgaen
D_KE_1248 Om dat hi swoer mijns heeren doot
D_KE_1249 Sonder bedwanck oft sonder noot
D_KE_1250 Als elegast dit hadde ghesproken
D_KE_1251 So hadde hijtseer gaerne ghewroken
D_KE_1252 Maer hi en hadde die macht niet
D_KE_1253 Daer was menich die hem liet.
D_KE_1254 Die coninck antwoerde daer of
D_KE_1255 Elegast sijt willecome in mijn hof
D_KE_1256 Nv vermane ick v bi alle dien
D_KE_1257 Die god van sonden plien
D_KE_1258 Dat ghijt segghet ende brenghen voort
D_KE_1259 Die ondaet ende die groote moort.
D_KE_1260 Van eggherick die ghi hier siet
D_KE_1261 Dat en laet voer niemant niet
D_KE_1262 Ghi ensegt waer niet el
D_KE_1263 Hoe die auōtuere geuel
D_KE_1264 Elegast sprack seer gheerne
D_KE_1265 Dat en staet mi niet te ontbeerne
D_KE_1266 Ick benseker wel te voren
D_KE_1267 Dat eggherick v doot heeft ghesworen
D_KE_1268 Ick hoorde hem dat segghen daer hi lach



D_KE_1269 Ende gaf sinen wiue eenen slach
D_KE_1270 Om dat sijt dorste vandē
D_KE_1271 Dat haer bloet ten tanden
D_KE_1272 Ten nose ende ten monde wt brack.
D_KE_1273 Si rechte haer oppe ende stack
D_KE_1274 Haer aenschijn ouer den bedde boom.
D_KE_1275 Ick was daer ende nam des goom.
D_KE_1276 Ende ick croop daer lijsseliken toe
D_KE_1277 In mijnen rechte hantschoe
D_KE_1278 Ontfinck ick dat bloet vander vrouwen
D_KE_1279 Doen liet hijt den coninck aenscouwen
D_KE_1280 Ende hem allen diet wilden sien
D_KE_1281 Dorste eggherick loochenen van dien.
D_KE_1282 Ick dade hem lijden der ondaet
D_KE_1283 Eer die sonne onder gaet

Line_number 1284 is missing

Line_number 1285 is missing

Line_number 1286 is missing

Line_number 1287 is missing

Line_number 1288 is missing

Line_number 1289 is missing

Line_number 1290 is missing

Line_number 1291 is missing

Line_number 1292 is missing

Line_number 1293 is missing

Line_number 1294 is missing

Line_number 1295 is missing

Line_number 1296 is missing

Line_number 1297 is missing

Line_number 1298 is missing

Line_number 1299 is missing

Line_number 1300 is missing

Line_number 1301 is missing

Line_number 1302 is missing
D_KE_1303 Ghi en mocht ontsegghen camp noch strijt
D_KE_1304 Die verdachuaert in den crijt
D_KE_1305 Ter werelt gheenē man
D_KE_1306 Dies wilt stadē an
D_KE_1307 Die coninck antwoerde daer naer
D_KE_1308 Bi mijnder trouwen ghi segt waer
D_KE_1309 Soude ick voeren na recht
D_KE_1310 Ick dede hem sleypen van eenen knecht
D_KE_1311 Ende hanghen bi sijnder kelen
D_KE_1312 Doen ghinct met eggherick wten spele
D_KE_1313 En̄ peysde in sinē moet
D_KE_1314 Na dat gheschapē stoet
D_KE_1315 Beter is den camp dan dē hals ontween
D_KE_1316 Int hof en was man gheen
D_KE_1317 Die spreken dorste zijnder vromen
D_KE_1318 Aldus wert den camp aen ghenomen
D_KE_1319 Een weynich na der noenen.
D_KE_1320 Die coninck ontboot al sijn baroenen
D_KE_1321 Dat si ghewapent te velde waren
D_KE_1322 Hi en wilde des camps niet ontbaren



D_KE_1323 Hi hiet den camp bereyden
D_KE_1324 Ende badt god moeste scheyden
D_KE_1325 Dē camp en̄ dat gheuecht
D_KE_1326 Na redē en̄ na recht
D_KE_1327 Die coninck trooste elegasten wel
D_KE_1328 Eede seyde hem verghinghe wel dit spel
D_KE_1329 Ende behielt hi zijn leuen
D_KE_1330 Hi soude hem sijn suster gheuen.
D_KE_1331 Die eggherick hadde te voren
D_KE_1332 Die sijn doot hadde ghesworen
D_KE_1333 Men sloech coorden op dat velt
D_KE_1334 Daer menich man ghewapent helt
D_KE_1335 Een luttel voer die vespertijt
D_KE_1336 Elegast quam eerst inden crijt
D_KE_1337 Om dat hi aēleggher was
D_KE_1338 Hi booch nedʼ in dat gras
D_KE_1339 Ende viel op sijn knien in sinē ghebede
D_KE_1340 Ende seyde god doer v goedertierenhede.
D_KE_1341 Ick come v heden ter ghenaden
D_KE_1342 Van alle mijn misdadē
D_KE_1343 Die mi oyt gheuel
D_KE_1344 Ick bekēne mijn misdaden wel
D_KE_1345 Ootmoedich god diet al vermach
D_KE_1346 En wilt v niet wreken op desen dach
D_KE_1347 Aē mijn grote sondē
D_KE_1348 Doer v heylige vijf wondē
D_KE_1349 Die ghi ontfinct om onse misdaet
D_KE_1350 Dat ic hedē niet en sterue hebt mijns raet

Line_number 1351 is missing

Line_number 1352 is missing
D_KE_1353 Yst dat mi mijn sonden niet en slaen
D_KE_1354 So wane ick wel van hier te gaen.
D_KE_1355 Volmaect god doer dijn duecht
D_KE_1356 Ick bidde v dat ghi mi nv verhuecht
D_KE_1357 Ende maria soete vrouwe
D_KE_1358 Ick wil v dienen op rechte trouwe
D_KE_1359 Ende nemmermeer voort
D_KE_1360 En worde ick roouer.noch en schat man



D_KE_1361 In wildernissen noch in wouden
D_KE_1362 Mach ick hier mijn lijfbehouden

Line_number 1363 is missing

Line_number 1364 is missing
D_KE_1365 Doen hi eynde sijn ghebeden
D_KE_1366 So seghende hi alle sijn leden
D_KE_1367 Schoone met sijnder rechter hant
D_KE_1368 Seghende hi sijns ridders ghewant
D_KE_1369 En̄ hi seghende sijn ors dat voer hem stoet
D_KE_1370 Ende hi badt gode doer oetmoet
D_KE_1371 Dattet hem draghen moeste met eeren
D_KE_1372 Ende wt den campe laten keeren
D_KE_1373 Met dat hi die tale seyde
D_KE_1374 So sadt hi op sijn ghereyde
D_KE_1375 Ende hinck sinen schilt op die rechte side
D_KE_1376 Nv naket eenen grooten stride
D_KE_1377 Hi nam in sijn hant die speere
D_KE_1378 Ende eggherick quam met grooten gheere
D_KE_1379 Ten crijghe waerts ghewapen wel
D_KE_1380 Die seer was intherte fel
D_KE_1381 Hi enseyde noch hi en dede
D_KE_1382 Tot gode waert niet sijn ghebede
D_KE_1383 Hi sloechsijn ors met sporen vaste
D_KE_1384 Ende reedt met nijt op elegaste
D_KE_1385 Ende elegast op hem weder
D_KE_1386 Die eggherick stack doer leder
D_KE_1387 Van den curien met ghewelt
D_KE_1388 Dat hi neder viel op dat velt
D_KE_1389 Van sinen orsse op die aerde
D_KE_1390 Eggherick ghinck totten swaerde
D_KE_1391 Dat hi track wt sijnder scheyde
D_KE_1392 Hi sprack ick sal v doden beyde
D_KE_1393 Elegast v ende v schoone paert
D_KE_1394 Het en si dat ghi ter vaert



D_KE_1395 Neder buct op die mouden
D_KE_1396 So mach dijn ors dat lijf behouden
D_KE_1397 Het is also sterck ende so groot
D_KE_1398 Het waer schade sloeghe ick dat doot
D_KE_1399 Die menighe soude dat beclaghen
D_KE_1400 Moechdij v lijf ontdraghen
D_KE_1401 So suldi dan behouden dijn paert
D_KE_1402 Elegast antwoerde ter vaert
D_KE_1403 Het en waer dat ghi te voete sijt
D_KE_1404 Ick soude corten desen strijt
D_KE_1405 Ick en wil v te voete niet slaen
D_KE_1406 Ick wil prijs ende eere aen v begaen
D_KE_1407 Al souts mi sijn te wors
D_KE_1408 Nv sidt nedʼ op v ors
D_KE_1409 En̄ laet ons vechten ridderlike wijse
D_KE_1410 Ick hebbe lieuer datmen mi prijse.
D_KE_1411 Dan dat ick v sloeghe bi rampe
D_KE_1412 Al soude ick bliuen in den campe
D_KE_1413 dit was coninck kaerlen leyt
D_KE_1414 Dat elegast also langhe beyt
D_KE_1415 dat hi egghericken spaert
D_KE_1416 Eggherick nam sijn ors ter vaert
D_KE_1417 doen elegast die tale seyde
D_KE_1418 Sadt eggherick weder op sijn ghereyde
D_KE_1419 Doen verhief daer weder eenen strijt
D_KE_1420 Totlanghe na die vespertijt.
D_KE_1421 En quam niemant daer hi sach
D_KE_1422 Noyt op eenighen dach.

Line_number 1423 is missing

Line_number 1424 is missing

Line_number 1425 is missing

Line_number 1426 is missing

Line_number 1427 is missing

Line_number 1428 is missing

Line_number 1429 is missing

Line_number 1430 is missing
D_KE_1431 Also fellen strijt tusschen hem tween
D_KE_1432 Als si hadden in een
D_KE_1433 Dat en is loghene gheen
D_KE_1434 Doen seyde die coninck van vranckerijck
D_KE_1435 God also ghewarichlijck



D_KE_1436 Als ghi hier moghende sijt
D_KE_1437 Soe moet ghi corten desen strijt
D_KE_1438 Ende dit langhe gheuechte
D_KE_1439 Nae redenen ende nae rechte
D_KE_1440 Elegast hadde in sijn hant een sweert
D_KE_1441 Het was sijns ghewichte weert
D_KE_1442 Elcken man tot sijnder noot
D_KE_1443 Van ghemalen goude root
D_KE_1444 Den coninck hadde hem dat ghegeuen
D_KE_1445 Elegast die heuet verheuen
D_KE_1446 Ende sloech eenen slach also seere
D_KE_1447 Bi der hulpen van onsen heere

Line_number 1448 is missing
D_KE_1449 Ende doer coninck karels bede
D_KE_1450 Die hi ouer elegast dede
D_KE_1451 Alsoe dat hi hem beroofde
D_KE_1452 Dat meeste deel van sinen hoofde
D_KE_1453 Ende viel doot wten ghereyde
D_KE_1454 Dit aensach die coninck ende seyde
D_KE_1455 Ghewarich god ghi sijt hier bouen
D_KE_1456 Met allen rechte moet ick v wel louen
D_KE_1457 Die mi also menighe eere doet
D_KE_1458 Wie dat v dient hi is wijs en̄ vroet.
D_KE_1459 Ghi mocht wel helpen ende beraden
D_KE_1460 Die aen di soecken ghenaden
D_KE_1461 Nv wil ick corten dese dinck
D_KE_1462 Men sleypte eggherick.ende hinck
D_KE_1463 Hem ende alle die verraders mede
D_KE_1464 Daer en helpt gheen sake noch bede
D_KE_1465 Elegast bleef in die eere
D_KE_1466 Dies dancte hi gode onsen heere
D_KE_1467 Doen gaf hem die coninck egghericx wijf
D_KE_1468 Si waren te samen alle haer lijf



D_KE_1469 Dus moet god alle onse saken
D_KE_1470 Voer onse doot te goede maken
D_KE_1471 Dies gonne ons god die hemelsche vader
D_KE_1472 Nv segt Amen Alle gader

