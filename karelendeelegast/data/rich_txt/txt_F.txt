_KE_

&13r&

400 <S>oe dat die coninc was in vare 
<E>nde waende dat die duuel ware
<H>i sloech ten swerten opten schilt
<D>ien hi manlic voer hem hilt
<D>atti in tween stucken vloech
405 <O>ft ware een linden loef
<D>ie swerte sloech den coninc weder
<D>ie swerde ghinghen op ende neder
<O>pten helme op die maelgien
<D>atter menich moeste faelgien
410 <D>aer e(n) was halsberch ghee(n) so goet
<D>aer en dranc dore dat bloet
<D>oer die maelgien vter huut
<D>aer van sloghen groet gheluut
<D>ie spaendere(n) va(n)de(n) scilt d[aer] vloghen
415 <D>ie helme(n) op haer hoeft die boghe(n)
<E>n(de) ontfinghen scaerde en(de) vlegghe(n)
<S>oe scarp ware(n) der swaerde(n) egghe(n)

&13v&

<D_2><I>e coninc peynsde in sine(n) moet
<D>ese es te wapene goet
420 Ø
Ø
<S>al ic liden mijns namen
<I>c souts mi ewelic scamen
<N>emmermeer en ghecreech ic eere
425 <D>oe sloech hi enen slach soe seere
<O>pten swaerten die voer hem hielt
<D>at hien manlic hadde gheuelt
<E>nde vanden ors tumelen dede
<T>ussche(n) hem beide(n) was ghene vrede
430 <E>nde die swaerte sloech opte(n) heere
<E>nde sloech enen slach soe seere
<O>pten helm dat hi boech
<E>nde swaert in twe stucken vloech
<S>oe anxtelic was die slach
435 <A>ls dat die swerte sach
<D>atti sijn swaert had verloren
437 <T>fy was ic ye gheboren
____