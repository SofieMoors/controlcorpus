_KE_

&2r&

1 <E_5><E>n vraye hystorie ende waer
<M>ach ic v tellen hoerter naer 
<H>et was op eenen morgen stonde(n) 
<D>at coninck karel slapen soude
5 <T>ingelen al opten rijn
<D>lant was allegader sijn
<H>i was keyser ende coninc mede
<H>oert hier wonder en(de) waerhede
<W>at den coninc daer geuel
10 <D>at weten noch die menige wel
<T>ingelen al daer hij lach
<E>nde waende opden anderen dach
<C>rone dragen ende houden hof
<O>m te meerderen sijne(n) lof
15 <D>oen hi al daer lach en sliep
<E>en heylich engel aen hem riep
<S>oe dat die coninc wort in waken
<B>i des engels soete spraken
<E>nde seyde staet op edel man
20 <D>oet haestelijc v cleeder an
<W>apent v ende vaert stelen
<G>od hietet mi v beuelen
<D>ie in hemelrijke es een heere
<O>ft ghi verliest lijf ende eere
25 <E>n steeldi in deser nacht niet
<S>o sal v euel sijn gesciet

&2v&

<G>hij sulter omme moeten steruen
<E>nde uwes leuens selue deruen
<E>er ymmermeer sceyt dit hof
30 <N>u wilt wachten v daer of
<E>nde vaert stelen oft ghi wilt
<N>eemt uwen spere en(de) uwen scilt
<W>apent v ende sidt op tpaert
<H>aestelijc en(de) niet en spaert
35 <D_2><I>t verhoerde aldus die coninck
<H>et dochte hem een vremde dinc
<W>ant hi daer niement en sach
<W>at dat roepen bedieden mach
<H>i waendet slapende hebben ghehoert
40 <E>nde hielt hem niet aen dat woert
Ø
Ø
<D>ie engel die van god quam
<S>prack den coninc als die was gram
45 <S>taet op karel ende vaert stelen
<G>od hietet my v beuelen
<E>nde onbiedet v te voren
<A>nders hebdij v lijf verloren
<M_2><E>t dien woerde doen sweech hij
50 <E>n(de) die coninc riep ay my
<A>ls die veruaert was ende vereent
<W>at ist dat dit wonder meent
<I>st alfs gedroch dat mi quelt
<E>nde dit grote wonder telt
55 <A>y hemelsce hoge doctrijn
<W>at noode soude mi nu sijn
<T>e stelen ic ben so rijke
ten is man in al aertrijcke

&3r&

<W>eder coninc ofte graue
60 <D>ie so rijcke is van haue
<H>i moet mi sijn onderdaen
<E>nde te mine(n) dienste staen
<W>ant mijn lant is groot
<M>en vint niewers sijn genooc
65 <D>at lant is alle gader mijn
<D>aer toe colene op den rijn
<E>nde tot rome also voert
<G>elijc den keyser toe behoert
<I_2><C> ben heere mijn wijf is vrouwe
70 <O>est totter wilder denouwe
<E>n(de) west totter wilder zee
<N>ochtans heb ic goets veel meer
<G>alissen en(de) spaengnen lant
<D>at ic selue wan metter hant
75 <E>nde ic die heydene(n) verdreef
<D>at mi dlant alleene bleef
<W>at noode soude mi sijn dan
<T>e stelene nu allendich man
<W>aer om ontbiet mi dit god
80 <N>oode breecic sijn gebot
<W>ist ic dat hijt my ontbode
<E>n mochtes niet geloeuen noode
<D>at mij god den lachter ionste
<D>at ic te stelen begonste
85 <D>aer hi lach in dit gepens
<H>ier ende daer weder ende ghens
<S>o vaecte hem een luttelkin
<S>oe dat hi loec die ogen sijn

&3v&

<D>oe seyde dingel hem te voren
90 <W>ildi gods gebot verhoren
<H>eer coninc so sijdi seer ontdaen
<H>et sal v aen v leuen gaen
<D>ingel vanden paradise
<S>prac totten coninc als die wijse
95 <V>aert stelen ende werdt een dief
<A>l hebdijs nu groot ongerief
<H>et sal v namaels wesen lief
<M_2><E>t deser talen voer dingel van dan
<E>n karel hem te seghenen began
100 <V>anden wonder dat hij hoerde
<G>ods gebot en(de) sijn woerde
<E>n wil ic niet laten achter
<I>c sal dief wesen al eest lachter
<A>l soudic hangen bider kele
105 <N>ochtan haddic lieuer vele
<D>at mi god name gemeene
<D>at ick van hem houde te leene
<B>eyde borch en(de) daer toe lant
<S>onder mijns ridders gewant
110 <E>n(de) ic my moeste generen 
<M>etten scilde en(de) mit den speren
<A>ls die ghene die niet en heeft
<E>n(de) op die auenture leeft
<D>at waer nochtans mine wille bet
115 <O>ft dat ic verlore(n) hadde een let
<D>an ic uu moet stelen varen
<T>er duysternachte sonder sparen
<O>ft daer omme god verwercken

&4r&

<N>u so moet hij hem gestercken
120 <I_2><C> woude ic waer vter salen
<S>onder sprake en(de) verhalen
<E>n(de) mi waer gecost op den rijn
<S>euen borgen van steene fijn
<W>at sal ic seggen van oneeren
125 <D>en ridderen en(de) den ioncheeren
<D>ie hier liggen in dese sale
<W>at sal nu wesen mijn tale
<D>at ic tot deser duyster nacht
<A>lleene sonder iements cracht
130 <M>oet nu varen in een ander lant
<D>at mi vremt is ontbekant
<M>et deser talen ginc gereeden
<C>oninc karel en(de) hem cleeden
<M>et synen dierbaren gewaden
135 <A>ls die te stelene was beraden
<H>et was altoes sijne sede
<D>atmen sine wapene dede
<T>en bedde al daer hi lach
<T>waren die beste die ye man sach
140 <A>ls hij aldus gewapent was
<G>hinc hi daer doer dat pallas
<T>en was dore noch slot so goet
<N>och poerte dien weder stoet
<S>ij waren tegen hem ontdaen
145 <D>aer hij wilde moch hij gaen
<D>aer en was niement dien sach
<W>ant dat volc al gader lach
<I>n vasten slape alst god woude

&4v&

<D>at dede hi doer des coninc houde
150 <S>ijne hulpe was hem al gereet
<A>ls hi die borchbrugge leedt
<G>hinc die coninc voert mit liste
<T>otten stalle al daer hi wiste
<S>ijn ors en(de) sijn gesmijden
155 <S>onder eenich langer beyden
<H>i saeldet en(de) satter bouen
<O>pt ors datmen mochte louen
<D_2><O>en hi ter poerten gereden quam
<S>ach hi daer ende vernam
160 <D>en wachter en(de) den poertiere
<D>ie luttel wisten dat hiere
<S>o na hem was metten scilde
<S>ij sliepen vast alst god wilde
<D>ie coninc beette en(de) ontdoet
165 <D>ie poerte die gesloten stoet
<E>nde leyde al daer sijn ors wt
<S>onder nyemare en(de) geluyt
<D>oen sadt hij in sijn gereyde
<C>oninc karel en(de) seyde
170 <G>od also gewaerlijke
<A>ls ghi quaemt tot in aertrijcke
<E>n(de) wort sone ende vader
<O>m ons te verlossen alle gader
<D>at adam hadde verloren
175 <E>nde daer na hem wert geboren
<G>hi liet v aenden cruce slaen
<D>oen v die ioden hadden geuaen
<S>ij staken v met eenen spere

&5r&

<E>n sloegen v oec herde seere
180 <D>ese bitterlijke doot
<O>ntfinc die heere doer onse noot
Ø
<E>nde so swaerlic alst was waer
<E>nde ghi heere lasaruse
185 <D>aer hi lach in sijne cluse
<W>out verwecken vander doot
<E>nde vanden steenen maken broot
<E>nde vande(n) water maectet wijn
<S>oe moet ghi in mijn geleyde sijn
190 <I>n deser duyster mindernacht
<E>nde baert aen my uwe cracht
<O>oetmoedich god ende vader
<A>en v keert ic my alle gader
<H>i was in seer veel gedochten
195 <W>aer hij best henen varen mochte
<D>aer hi stelens soude beginnen
197 <M>ettien hi int wout quam binne(n)
199 <D>at niet verre en stont daer van
198 <C>oninc karel die edel man
200 <D>oen hij quam gereden daer
<D>ie mane scheen al ouer claer
<D>ie sterren lichten aenden throne
<D>weder was claer en(de) scone
<E_2><E>ns so peysde doe die coninc
205 <I>c was gewoene voer alle dinc
<D>ieuen te haten daer icse wiste
<D>ie den lieden al met liste
<H>aer goet stelen ende rouen
<N>u mach ic hem wel gelouen

&5v&

210 <D>ie leuen bider auenturen
<S>ij weten wel dat sij verbueren
<L>ijf ende goet machmense vaen
<M>en doetse hangen en(de) thoeft af slaen
<O>fte steruen een argher doot
215 <H>aerlieder anxt is dicwils groot
<N>emmermeer en geualt mi dat
<D>at ic man doer cleynen scat
<S>teruen doe in al mijn leuen
<I>c hebbe elegaste verdreuen
220 <O>m cleyne saken wt minen lande
<H>i setd dicwils sijn lijf te pande
<O>m dat goet daer hij bi leeft
<I>c wane hij dicke sorge heeft
<H>i en heeft lant noch leen
225 <N>och ander toeuerlaet oec gheen
<D>an ghi met stelen cont beiaghen
<D>aer op moet hi hem ontdragen
<I>c nam hem tlant daer hi was heere
<D>at mach mi nu wel rouwen seere
230 <D>at ic hem nam borch ende lant
<D>es was ic ontbekant
<W>ant hi hadde in sijnre scaren
<D>ie met hem onthoude(n) waren
<K>indere(n) en(de) knapen een groot getal
235 <D>ie ic te samen onterft heb al
<B>eyde van lande en(de) van goede
<E>nde volgen hem alder armoede
<I>c en laets niewers gedueren
<D>iese onthielde ic daden verbueren

&6r&

240 <B>eyde borch en(de) daer toe leen
<H>i en heuet toeuerlaet geen
<H>i moet hem altoes onthouden
<I>n wildernissen en(de) oec in woude(n)
<E>nde moet alleene beiagen
245 <D>aer sij hem alle op ontdragen
<M>aer so veel duechde(n) isser an
<H>i en steelt gheenen armen man
<D>ie bi sijnre pinen leeft
<D>at pelgrim ofte coopman heeft
250 <L>aet hi hem gebruken wel
<M>aer hi en versekert niement el
<N>och biscoppen noch canoniken
<A>bten prioers ofte moniken
<D>ekenen ende daer toe papen
255 <D>aer hijse kan betrapen
<O>fte die comen in sijnre vaerde
<H>i neemt hem mulen ende paerde
<E>n(de) steectse wt hare(n) gereyde
<D>at sij vallen opter heyde
260 <E>nde neemt haer met sijnre cracht
<A>l dat sij daer hebben gebracht
<S>eluer cleeder fatelment
<D>us beiaecht hi hem ontrent
<D>aer hi die rike luden weet
265 <H>i neemt hem haren scat gereet
<B>eyde siluer ende gout
<S>ijnen list es menichfout
<N>iement en kan hem geuaen
<N>ochtans heefter om gedaen

&6v&

270 <M>enich man sijne cracht
<I>c woude ic nu in deser nacht
<S>ijn geselle mochte wesen
<A>y heere god helpt my tot desen
<M_2><E>t deser talen voer hij voert
275 <C>oninc karel en(de) heeft verhoert
<H>oe een ridder quam gheuaren
<G>hewapent inder seluer ghebaren
<A>ls een ridder die wil sijn verholen
<M>et wapenen swart als kolen
280 <S>wert was helm ende daertoe scilt
<E>n(de) al dat hij aenden hals hilt
<S>ijn halsberch mochtmen diere louen
<S>wert was den wapen roc daer bouen
<S>wert was dors daer hi op sadt
285 <E>n quamen eenen sonderlingen pat
<D>wers gereden doer den woude
<A>ls hem die coninc moete(n) soude
<S>egende hi hem en was in vare
<E>n(de) waende dat die duuel ware
290 <O>m dat hij so swart was ouer al
<D>en rijken god hi hem beual
<H>ij peisde vele in sijnen moet
<G>eualt my quaet ofte goet
<I>c en sal niet vlien te nacht doer desen
295 <I>ck sal der auenturen ghenesen
<N>ochtans weet ic te voren wel
<H>ets die duuel ende niement el
<W>aer hij van gods weghen yet
<H>i en waer ouer al swert niet

&7r&

300 <T>his al swart paert en(de) man
301 <W>at icker aen gemercken can
303 <I>c duchtte dat my toren naket
302 <I>c bidde gode dat hi waket
304 <D>at dese my niet en scende
305 <E>n(de) als hi bat quam gehende
<S>egende hi hem en(de) was in vaer
<E>n(de) waende dattet die duuel waer
<N>u heeft die swarte saen vernonmen
<D>en coninc daer tegen hem comen
310 <D>oe peynsde hij in sijnen sin
<D>ese is verdoelt hier in
<E>nde heeft sinen wech verloren
<I>c wil dat aen hem verhoren
<H>ij salder laten die wapen sine
315 <D>ie de beste sijn int aenschijne
<D>ie ic in seuen iaren sach
<V>an gesteenten lichten sij als den dach
Ø
Ø
320 <H>et scheen wel ten was noyt arm man
<D>ie sulcke wapene hadde an
<E>n(de) sulken ors hadde bescreden
<S>o sterc en(de) so scoen van leden
<D_2><O>en si quamen te ghemoeten
325 <L>eden sij al sond[er] groeten
<D>een besach den andere(n) wel
<M>aer sij en seyden niet meer el
<A>ls hij den coninc was geleden
<D>iet swarte ors hadde bestreden
330 <H>ielt doen stille en(de) dochte
<W>ie die ander mesen mochte

&7v&

<W>aer om dat hij aldus lijt
<E>nde sijnre talen oec vermijt
<E>n dat hij my niet en groette
335 <D>oen hij my aldaer gemoette
<D>aer toe om gheen dinc en vraget
<I>c wane dat hij quaet goet iaget
<W>aer ic verseker van dien
<D>at hij quame om verspien
340 <D>at hij mi oft die mijne
<B>rengen wilde also in pijne
<T>egen den coninc bij verrade
<H>ij en lede te nacht niet sonder scade
<W>at noode soude hem nu iage(n)
345 <A>chter boschen ende hagen
<O>ft hij my niet en sochte
<B>ij den heere die my gewrochte
<H>ij en onrijt my niet te nacht
<I>c sal proeuen alle sijn cracht
350 <I>c willen spreken en(de) kinnen
<H>i mach sulc sijn ic sal winnen
<S>ijn ors en(de) dat hij heeft an
<E>nde doen hem met lachter keeren dan
<H>i is hier comen als een domme
355 <M>et dien werp hij sijn ors omme
<E>nde volchde den coninc naer
<D>oen hijen achter haelde daer
<R>iep hi lude ridder ontbeyt
<W>aer na eest dat ghij gereyt
360 <I>c wil weten wat ghij hier soect
<E>nde wat ghi iaecht my en roect

&8r&

<E>er ghi ontrijt van hier
<A>l waerdi daer toe noch so fier
<E>nde so diere uwer tale
365 <B>erechtes my so doedi wale
<I>c wil weten wie ghij sijt
<E>nde waer ghi vaert op deser tijt
<E>n(de) hoe dat v vader hiet
<I>c en wils v verlaten niet
370 <D_2><O>en antwoerde die coninc
<G>hij vraecht my hier menich dinc
<I>c en wils v niet berechten
<I>c hebbe lieuer dat wij vechten
<D>an ict v seyde bij bedwange
375 <S>o haddic geleeft veel te lange
<D>an my een man dwingen soude
<V>an dingen die ic niet en woude
<B>erechten ten ware my lief
<C>ompter my goet af oft miskief
380 <W>i sullen desen strijt nu sceyden
<E>n(de) becorten tuschen ons beyden
<D>es conincx scilt was verdect
<H>ij en wouts niet voeren ontdect
<O>mt teyken datter ane stoet
385 <H>ij en wilde niet datmen ware vroet
<D>at hi coninc karel was
<S>ij worpen omme doer dat gras
<H>aer orssen starck ende snel
<S>ij waren beyde gewapent wel
390 <H>aer speren waren beyde so sterc
<D>aer toe versaemden sij in een perc

&8v&

<M>et sulcken nide onder hem tween
<D>at dorsen bogen onder haer been
<M>anlijc gingen sij ten swaerde
395 <A>ls die vechtens wel begaerde
<S>y vochten oec een lange wijle
<D>atmen gaen wel mochte een mile
<D>ie swart was sterc ende snel
<E>nde sijne ionsten waren fel
400 <S>o dat die coninc was in vare
<E>nde waende dat die duuel ware
<H>i sloech den swarte(n) op ten scilt
<D>ien hi manlijc voer hem hilt
<D>at hij in tween stucken vloech
405 <O>ft hadde geweest een linden loef.
<D>ie swarte sloech den coninc weder
<D>ie swaerde(n) gingen op ende neder
<O>p den helm op die maelgen
<D>atter menich moeste faelgen
410 <T>en was halsberch geen so goet
<D>aer en liep doer dat bloet
<D>oer die maelgien vter huyt
<D>aer was van slagen groot geluyt
<D>ie spaendren vande(n) scilde vlogen
415 <D>e helmen vanden hoefde boghen
<V>ol van scaerden en(de) va(n) vleggen
<S>o scerp waren der swaerden eggen
<D_2><I>e coninc peysde in sijnen moet
<D>ese is ter wapene goet
420 Ø
Ø
<S>al ic lijden hier mijns namen
<I>c souts my euwelic scamen

&9r&

<N>emmermeer en gecreghic eere
425 <D>oe sloech hij eenen slach so seere
<O>pten swerten die voer hem helt
<D>at hijen manlijc hadde geuelt
<E>nde vande(n) ors tumelen dede
<T>uschen hem beyden was cleynen vrede
430 <D>ie swarte sloech noch op ten heere
<E>ene(n) slach en(de) sloech so seere
<O>p sine(n) helm so dat hi boech
<E>n(de) tsweert in twee stucken vloech
<S>o anxtelijke groot was den slach
435 <W>anneer die swarte dat versach
<D>at hij sijn sweert hadde verloren
<A>charmen dat ic ben geboren
peysde hij doen in sinen moet
<D>at ic leue waer toe ist goet
440 <I>c en hadde noyt goet geual
<N>och nemmermeer hebben en sal
<W>aer mede sal ic my verweren
<I>c en prijs mijn lijf niet twee peren
<W>ant ic nu bin ydelder handen
445 <D>oe docht den coninc wesen scande
<E>enen te slane die voer hem helt
<D>oen sach hij liggen tswaert int velt
<I>n twee stucken aldaer gebroken
peysdij ten is niet gebroken
450 <D>ie eenen slaet oft doet deeren
<D>ie hem niet en konde geweren
<D>us hilden sij stille in dat wout
<H>aer gepeys was menichfout

&9v&

<D>een wie dander wesen mochte
455 <B>ij den heere die my gewrochte
<S>prac die coninc sond[er] saghe
Ø
Ø
<G>hi hebt geleeft alle dage
460 <O>ft ghi en segt my wie ghij sijt
<E>nde laet ons corten desen strijt
<M>ach ic mit eeren lijden
<I>c sal v henen laten rijden
<A>ls ic uwen name weet
465 <D>ie swarte sprac ic bin gereet
<I>n dien dat ghij my maket vroe
<W>at nootsaken dat v doe
<D>at ghi hier quaemt te nacht
<E>nde wiens toren dat ghi wacht
470 <D>oe seyde karel die edel man
<S>egt my het eerste ic seg v dan
<W>at ic hier soeke en(de) iage
<I>c en derf niet rijden bij den dage
<T>en is sonder nootsaken niet
475 <D>at ghi my dus gewapent siet
<I>c sal v seggen hoe dattet comt
<A>ls ghi my uwen naem noemt
Ø
Ø
480 <D>ie sijt seker en(de) vast
<H>eere antwoerde elegast
<D>ie ridder ende sprac saen
<T>en is my ten besten niet vergaen
<I>c heb goet en(de) lant verloren
485 <D>at ic hadde hier te voren
<B>ij ongeualle so menich doet
<S>oudict v al maken vroet

&10r&

<H>oe mijne saken comen sijn
<E>er ic v geseyde den fijn
490 <H>et soude v duncken veel te lanc
<M>ijn geluc dat is seer cranc
<A>ls dit die coninc verstoet
<W>as hij blijde in sinen moet
Ø
495 Ø
<H>ij seyde ridder eest v bequame
<N>u segt my voert uwen name
<E>nde hoe dat ghij v geneert
<B>ij alle dat god mach hebben weert
500 <E>nde bij hem seluen oec te voren
<V>an my en hebdij geenen toren
<I>c sal v mede wel berechten
<V>raechdijs my en sonder vechten
<E>n sonder eenich euel moet
505 <I>n dat ghi my maket vroet
<N>u sijt seker en(de) vast
<H>eere ic heete elegast
<E>n wils v niet langer helen
<D>aer ic bij leue moetic stelen
510 <M>aer so veel duechden isser an
<D>at ic en stele geenen man
<D>ie bij sijnre pijnen leuet
<D>at pelgrim ofte coopman heuet
<L>aet ic hem oec gebruken wel
515 <M>aer ic en verseker niement el
<S>indert dat ic was geboren
<E>nde mijn goet hadde verloren
<D>aer af dat ic soude leuen
<E>nde my hadde al verdreuen

&10v&

520 <C>oninc karel wt minen lande
<I>c salt seggen al eest scande
<S>o heb ic my daer na onthouden
<I>n wildernissen en(de) in wouden
<D>aer sij twalef altoes bij leuen
525 <M>oete rijke lieden gheuen
<B>iscoppen en(de) canoniken
<A>bden prioers en(de) moniken
proesten ende daer toe papen
529 <W>aer icse alle can betrapen
531 <I>c neem haer goet met liste
530 <I>c en weet so vast gheen kiste
532 Ø
Ø
<W>eet icker te vercrigen goet in
535 <I>c salt bringen in mijn gewin
<E>nde onder mine gesellen
<W>at soudicker meer af tellen
<M>ijn list is groot en(de) menichfout
<M>ijn gesellen sijn al int wout
540 <E>n(de) ic voer wt om auenture
<E>nde heb geraect een quade hure
<W>ant ic heb mijn swaert verloren
<E>n coer daer oec gheene haue voren
<E>nde ict weder hadde geheel
545 <D>er slagen heb ic oec een deel
<M>eer dan icker ye gewan
547 <O>p eenen nacht van eenen man
577 <I>c sal v seggen mijnen name
<S>prac die coninc eestt v bequame
<G>eheeten ben ic adelbrecht
580 <I>c plege te stelen ouerrecht

&11r&

<I>n kercken veel en(de) in clusen
<E>nde oec in alle gods huysen
<I>c stele in alderhande saken
<E>nde en laet niement met gemake
585 <D>en rijken oft den armen
<I>c en achte niet op haer kermen
<E>n weet geenen so armen man
<D>aer ic mijn ghewin weet an
<E>n name lieuer sine haue
590 <D>an ic hem de mine gaue
<A>ldus heb ic my ontdragen
<E>nde hebbe geleyt nauwe laghen
<O>m eene(n) scat die ic weet
594 <H>i soude my wesen wel gereet
596 <E>er ymmer morgen vroe
595 <H>addic daer goede helpe toe
597 Ø
Ø
<D>ien scat is qualic gewonnen
600 <G>hi en souts ons niet verionnen
<A>l hadden wijs een groot deel
<D>ie scat die leyt in een casteel
<D>aer my die wegen wel sijn cont
<A>l hadden wijs vijf hondert pont
605 <T>en mochte daer niet deeren
548 <N>u segt my ridder hoe hi heet
<E>n wie hij is die v heeft leet
550 <E>s hi van alsulcker machte
<D>at ghij rijden moet bij nachte
<W>aer om en kondise niet gematten
<A>l die ghene die v hatten
<G>hij sijt ter wapenen doch so goet

&11v&

555 <D>ie coninc peysde in sijne(n) moet
<G>od die heeft mijn bede gehoert
<E>nde wil my beraden voert
<D>it is die man die ic begeerde
<B>ouen al die leuen op derde
560 <M>ede te varen op desen nacht
Ø
<G>od heeften my te punte gebracht
<N>n moettic liegen doer den noot
<B>ij den heere die my geboot
565 <S>prac die coninc tot elegast
<A>en my hebdij geleyde vast
<G>estade vrient ende vrede
<I>c sal v seggen mine sede
<W>at hulpen vrienden verholen
570 <I>c hebbe so veel goets gestolen
<W>aer ic metter helft geuaen
<M>en liet my waerlic niet ontgaen
<O>m mijn gewichte van goude root
574 <M>aer het dede my groote noot
635 <N>u segt my ridder oft ghijt te nacht
<W>ilt wesen geselle in mijn beiach
<D>at wi te hoepe sullen beiagen
<S>ullen wij bergen tot sal gaen dagen
<D>an sal ic deelen en ghij sult kiesen
640 <D>ie achter gaet moet verliesen
<E>legast seyde waer leyt den scat
<E>nde in wat stede segt my dat
Ø
Ø
645 <E>er ic vare wil ics wesen vroet
<O>ft ic en volge v niet enen voet
<D>oen seyde karel die edel man

&12r&

<I>c sal v lieuer berechten dan
<D>ie coninc heeft so groten scat
650 <H>et mochte hem lnttel deeren dat
Ø
Ø
<V>an sijnen scatte daer hij leget
<A>ls dit dus die coninc seget
655 <D>at hij hem selue(n) stelen wille
<E>legast en sweech niet stille
<H>ij seyde dat moet god verbieden
<S>ij en leuen niet diet my rieden
<D>at ic den coninc dade scade
660 <A>l heeft hij my bij quaden rade
<G>oet genomen ende verdreue(n)
<I>c sal hem nochtans al mijn leuen
<G>oet vrient sijn na mijn macht
<I>n sijn scade en com ic niet te nacht
665 <W>ant hij is een gerechtich heere
<D>ade ic hem anders dan eere
<I>c mochts my scamen al voer gode
<M>en mocht my des geraden noode
<A_2><L>s dit die coninc wel verstoet
670 <W>as hij blijde in sinen moet
<D>at hem elegast die dief
<G>oede ionste droech en(de) hadde(n) lief
<H>ij peysde mocht hi wederkeren
<B>ehoudelic tot sijnre eeren
675 <H>i souden goets so vele gheuen
<H>ij souder wel sijn dage afleuen
<S>onder stelen ende rouen
<D>es machmen hem oec wel gelouen

&12v&

<N>a dien gepeyse daer hij in was
680 <V>raechde hij doen elegast das
<O>ft hij hem yewers wilde leyden
<D>aer sij tgoet onder hem beyden
<M>ochten beiagen op dien nacht
<H>i deder toe sijn beste cracht
685 <G>aerne ende sijn behendichede
<W>oude hi hem laten varen mede
<E_2><L>egast seyde iaic gerne
<E>n weet oft ghijt segt in scheerne
<T>ot egghericx van egghermonde
690 <D>aer moghen wi stelen sonder sonde
<D>ie des conincx suster heeft
<H>et is grote scade dat hij leeft
<H>i heeft den menigen oec verraden
<E>n(de) gebrocht in groter scaden
695 <E>nde den coninc sijnen heere
<S>oude hi nemen lijf ende eere
<M>ochtet na sijnen wille gaen
<D>at heb ic wel genoech verstaen
<N>ochtans hout hij vanden coninc
700 <L>ant en(de) sandt menich dinc
<B>eyde borgen en(de) groot leen
<A>l had hij toeuerlaet anders gheen
<H>et mochte hem luttel deeren
<D>at wij vanden sijne(n) teren
705 <W>ij sullen daer varen ist uwen wille
<D>ie coninc peynsde en sweech al stille
<N>a dattet gescepen stoet,
<D>at daer ware te stelen goet

&13r&

<A>l hadden sijn suster geuangen
710 <S>ij souden noode laten hangen
<D>us droegen sij ouer een
<D>aer te varen onder hem tween
<T>e stelen eggericx grote(n) scat
<D>ie coninc hem niet en vergat
715 <S_2><I> quamen gerede(n) op een velt
<O>p haer orssen wel gestelt
<D>aer vonden sij een ploech staen
<D>ie coninc bocte neder saen
<E>nde elegast reet al voren
720 <D>aer hij den wech hadde vercoren
<D>ie coninc nam tcouter in sijn hant
<S>o hijt aen die ploech daer vant
<H>ij peysde in sijnen moet
<D>it is totten ambochte goet
725 <W>ie dat grauen wil in borgen
<H>i moetter hem toe besorgen
<E>n(de) sulcke dinc te hebben voren
<H>i sat op en(de) sloech met sporen
<S>ijn ors en(de) volchde na elegaste
730 <M>itter spoet al sonder raste
<W>ant hij was een luttel voren
<V>erstatet wel so moechdi horen
<A>ls si quamen voer die veste
<D>ie de scoenste was en die beste
735 <A>ls yewers stont op den rijn
<E>legast sprac hier willic sijn
<N>u siet toe seyt hi adelbrecht
<W>at du(n)ct v gedaen nu alre best

&13v&

<I>c wil wercken bij uwen rade
740 <M>ij ware leet gesciet v scade
<D>atmen mochte seggen dan
<H>et quam al toe bij desen man
<D>ie coninc antwoerde he(m) ter talen
<I>c en quam noyt binnen d[er] salen
745 <N>och inden houe daer ic weet
<H>et soude my wesen ongereet
<S>oude icker nu binnen gaen
<A>en v seluen moet dat staen
<E>legast seyde tis my oec lief
750 <S>ijdi nu een behendich dief
<I>c sal dat cortelic wel verstaen
<L>aet ons een gat maken gaen
<I>nden muer ter goede vre
<D>aer wij mogen crupen duere
755 <D>it so loefden sij beyde wel
<S>ij bonden daer haer orssen snel
<E>nde ghingen ten muere sonder geluyt
<E>legast die trac een yser wt
<D>aer hij den muer met soude picken
760 <D>oe began die coninc te stricken
<H>i bracht tcouter voert vand[er] ploech
<D>oe stont elegast en(de) loech
<E>n(de) vraechde waer hij dede make(n)
<C>onstic tmeesters huys geraken
765 <I>c dede maken daer na sulc een
<A>ldus gedaen sach ic noyt gheen
<B>ehendich tot sulken sticken
<D>aer men mede doer soude picken

&14r&

<D>ie coninc sprac het mach wel sijn
770 <I>cquam geuaren opten rijn
<D>ies es leden den derden dach
<D>at ic voer om mijn beiach
<I>c moeste daer mijn yser laten
<W>ant het ontuiel my opter straten
775 <D>aer men my veruolchde achter
<I>c en dorste niet keeren doer den lachter
<I>c en mochter niet geraken ane
<E>nde dit nam ic bijder mane
<D>aer ict vant aen een plouch
780 <E>legast sprac het is genouch
<M>oghen wi daer nu inne geraken
<D>oet hier na nu een ander maken
<S>ij lieten die tale sij maecten tgat
<E>legast wracht het voechde he(m) bat
785 <D>at hij daer toe dede sijn leden
<D>ant den coninc <K>arel dede
<A>l was hij groot en(de) daer toe sterc
<H>ij en conste nie sulken werc
<W>anneer sij tgat vande(n) muere
790 <H>adden al doer grauen duere
<E>nde sij daer in souden gaen
<E>legast sprac ghij sult ontfaen
<H>ier buten dat ic v sal bringen
<H>i en woude niet gehingen
795 <D>at die coninc binnen quame
<W>ant hij ontsach hem der onurame
<H>i en doch hem gheen behendich dief
<N>ochtans woudij leet en(de) lief

&14v&

<M>et hem deylen en sijn gewin
800 <K>arel bleef buten elegast ginc in
<E>legast conde behendichede
<D>ie hi proefde te meniger stede
<H>i was minnelic en(de) mate
<H>i trac een cruyt wt eenen vate
805 <E>nde stac binnen sinen monde
<D>ie sulc een had hij verstonde
<W>at hanen crayen oft honde(n) hylen
<S>o verstont hij ter seluer wijlen
<A>en eenen hane en(de) aen eenen hont
810 <E>nde seyden dat die coninc stont
<B>uten den houe in haer latijn
<E>legast sprac hoe mach dat sijn
<S>oude die coninc sijn hier voren
<I>c duchte dat mi naket thoren
815 <I>c ben verraden na mijn gedochte
<O>ft my verleyt nu alfs gedrochte
<E_2><L>egast ghinc al daer hi liet
<D>en coninc en daer hij van hem sciet
<E>n(de) seyde wat hij hadde verstaen
820 <H>em en bedroge sijne waen
Ø
Ø
<B>eyde aen hanen en(de) aen honde(n)
<D>iet in haren latine vonden
825 <D>at die coninc waer aldaer
<M>aer hi en wiste niet hoe naer
<D>oe seyde karel die edel man
<W>ie heuet v geseyt dan
<W>at soude die coninc hier doen
830 <S>oudi geloeuen aen een hoen

&15r&

<O>ft betrouwen van dat een hont bast
<S>o en is v geloeue niet vast
<M>y dunct dat ghij my sagen telt
<W>aer toe is goet dat ghij my quelt
835 <V> geloue en is niet vast
<N>u hoert dat ghij sprac elegast
<E>n stac den coninc inden mont
<E>en cruyt dat daer voer hem stont
<E>nde seyde nu suldij verstaen
840 <S>o ic te voren hebbe gedaen
<E>chter crayde die hane en(de) seyde
<A>lso als hij te voren dede
<D>at die coninc ware daer
<M>aer hij en wiste niet hoe naer
845 <G>heselle sprac doen elegast
<I>c wilde gehangen sijn aen eenen bast
<E>n is die coninc niet hier bij
<D>oe seyde coninc karel tfij
<G>heselle sijdij dus veruaert
850 <I>c waende dat ghij coender waert
<D>oet v dingen laet ons gaen
<A>l soude men ons heden vaen
<E>legast sprac ic sal beginnen
<L>aet sien wat suldij daer aen winnen
855 Ø
Ø
<E>legast eyschte sijn cruyt weder
<D>ie coninc socht op ende neder
<E>n weder om in sijnen monde
860 <M>aer hij verloest al mitte(n) stonde
<H>i en mochts daer vinden niet
<D>ie coninc sprac wats my gesciet

&15v&

<M>i dunct ic heb mijn cruyt verloren
<D>at ic hadde ter stont te voren
865 <B>eloken tuschen mijne tanden
<B>ij sijnre wet het dunct my scande
<D_2><O>en lech elegast echt
<E>nde seyde steeldy adelbrecht
<H>oe comt datmen v niet en vaet
870 <T>elken als ghi stelen gaet
<D>at ghij leeft is wonder groot
<G>hij en waert lange wijle doot
<G>eselle seyt hij onuerholen
<I>c hebbe v cruyt hier gestolen
875 <G>hij en weet van stelen niet een haer
<D>ie coninc peysde ghi segt waer
<M>ettien liet hij sijn tale
<G>ode beual hijt altemale
<D>at hijen daer woude borgen
880 <E>en deel was hij in sorgen
<N>ochtans conste hij behendichede
<D>aer hij alle die ghene mede
<S>lapen dede van dier salen
<E>n(de) ontsloet doen altemale
885 <S>loten die men met slotelen sloot
<W>aren sij cleyne ofte groot
<E>nde ghincten scatte daer hij lach
<E>ert yement hoorde ofte sach
<E>n(de) haelde voert en(de) brochte
890 <A>lso veel als hem goet dochte
<D>oen wilde karel van danen rijden
<E>legast hieten ontbieden

&16r&

<H>ij soude om eenen sadel gaen
<D>ie in de camer ware gestaen
895 <D>aer eggeric ende sijn lief in lach
<D>ie scoenste die noyt man sach
<H>i en leeft niet die v seyde
<H>oe costelic dat was dat gereyde
<E>nde oec hoe dat voerboech
900 <E>n was te prisen niet genouch
<D>aer hingen hondert scellen goet
<D>ie al waren van goude root
<E>nde clincken als eggeric rijt
<G>eselle doet wel ende ontbeyt
905 <I>c sal hem sinen sadel stelen
<A>l soudick hangen bijder kele
<D_2><I>t was den coninc onbequame
<H>ij hadde eer ontbeert der vrame
<V>anden sadel ende tgewin
910 <D>an elegast keerde weder in
<A>ls elegast quam ten gereyde
<D>aer ic heden eer af seyde
Ø
Ø
915 <G>auen die sulc een geclanc
<D>atter eggeric bij ontspranc
<W>t sijnen slape en(de) seyde
<W>ie is daer to minen gereyde
<H>ij woude trecken sijn sweert
920 <H>addet die vrouwe niet geweert
<D>ie hem seyde en(de) vragede
<W>attet ware dat hi iagede
<O>ft hem aluen wilden verleyden
<S>y nam tswaert al metter sceyden

&16v&

925 <E>n seyde daer en mach niemant
<I>n comen tsij vrient oft viant
<H>et is ander dinc dat v nu deert
<S>ij vermaende hem en(de) besweert
<D>at hij haer seyde sijn gedochte
930 <W>aer bij dat hij niet en mochte
<S>lapen binnen drien nachten
<D>at sij wel costen gewachten
<N>och eten binnen drien dagen
<D>it began sij hem te vragen
935 <V>rouwen list is menichfout
<S>ijn sij ionck oft sijn sij oec out
<S>o lange lach sij hem daer an
<D>at hij haer te seggen began
<D>at hij haers broeders doot hadde gesworen
940 <E>nde die dit te doen waren v[er]coren
<S>oude daer cortelike comen
<H>i ghincse haer bij name noemen
<H>oe sij hieten en wie sij waren
<D>ie den coninc wilde daren
945 <D_2><I>t hoerde te samen elegast
<E>nde hielt in sijn herte vast
<H>y peynsde hij soudt bringen voert
<D>ie ontdaet en(de) die valche moert
Ø
950 Ø
<S>y seyde my waer lieuer vele
<D>at men v hinge bijder kele
<D>an ic dat gedogen soude
Ø
955 Ø
<E>nde eggeric sloech so houde
<D>ie vrouwe voer nase en(de) mont
<D>at haer tbloet ter seluer stont

&17r&

<T>er nase ende ten monde wtbrac
960 <S>ij rechte haer op ende stac
<H>aer aenscijn ouer den bedde boem
<E>legast die nam des goem
<E>n(de) croeper lijselijc toe
<I>n sijnen rechten hantscoe
965 <O>ntfinc hij tbloet vander vrouwen
Ø
<T>en teekene datme(n) soude aenscouwe(n)
<E>n(de) den coninc doen bringen voren
<D>at hij hem wachte voer den toren
970 <D>oe seyde elegast een gebede
<D>aer hij alle die gene mede
<S>lapen dede die daer waren
<E>n sprac sijn woert sonder veruaren
<T>ot dat sij beyde sliepen vast
975 <E>n doen onstal hem elegast
<S>ijnen sadel en(de) sijn sweert
<D>at hij lief hadde en(de) weert
<E>n(de) maecte hem sijnre vaerde
<B>uten den houe tsijnen paerde
980 <T>otten coninc die seere dochte
<A>l om tgoet dat elegast brochte
<H>ij en hadde langer niet gestaen
<H>adt na hem mogen gaen
<S>o seer was hij doen vererret
985 <H>ij vraechde waer hij hadde gemerret
<E>legast seyde ten is mijn scult niet
<B>ij gode die hem crucen liet
<T>es wonder dat mijn herte niet en breect
<V>ande(n) rouwe dier inne steect

&17v&

990 <T>en sal v breke(n) ne(m)mermeer
<D>oer groten rouwe noch doer seer
<D>ies ben ic seker al te voren
<M>ijn herte heeft so groten toren
<G>eselle seyt hi dits tgereyde
995 <D>aer ic v huden af seyde
Ø
Ø
<D>it wilt bewaren want ic sal gaen
<N>u eggeric sijn hoef af slaen
1000 <O>ft doden mit eenen knyue
<D>aer hij leit bij sijnen wijue
<D>at en lietic om geen gout
<D>at die weeelt inne hout
<I>c sal weder keeren sciere
1005 <D>oe bemaenden die coninc diere
<D>at seyde doer wat sake
<H>ij so seer waer tongemake
<W>ant hij noch vroem waer en al gesont
<E>n ha gecregen =.x.= hond[er]t pont
1010 <D>aer toe tgereyde daer hij om ginc
<G>eselle sprac hij een ander dinc
<I>s dat mijnre herten deert
<E>n(de) minen droeuen sin verteert
<I>c heb alle mijn goet verloren
1015 <E>n(de) des conincx hulde te voren
<N>u meendic verwinnen mijn armoede
<E>n(de) versoenen den coninc vroede
Ø
Ø
1020 Ø
Ø
<M>ijne(n) heere maer hem naect toren
<E>ggeric heeft sijn doot gesworen
<E>n(de) hem doen steruen morgen vroe
1025 <I>c sal vertellen ende seggen hoe

&18r&

<A>ls coninc karel dit verstaet
<W>iste hi wel dat was goeden raet
<D>at hem god te stelen ontboet
<O>m hem te bescudden vander doot
1030 <H>i dancte seer oetmoedelijke
<G>od den heere van hemelrijke
<D_2><O>en antwoerde die coninc saen
<H>oe so waendy dan ontgaen
<O>ft ghij hem staect met eene(n) knyne
1035 <D>aer hij leyt bij sijnen wijue
<T>hof soude verstormen al
<G>hij en hadt meer dan geual
<G>hij sout saen hebben vercocht
<E>nde v lijf ten eynde gebrocht
1040 <S>oudi v worpen in sulcker noot
<S>terft die coninc so is hij doot
<V>an deser talen laet nu wesen
<G>hij sout des rouwen wel genesen
<D>it seyde hij doer behendichede
1045 <O>m elegast te proeuen mede
<D>aertoe wasser noch anders an
<H>ij hadde gaerne geweest van dan
<D>at lange lette(n) was hem leet
<E>legast antwoerde gereet
1050 <B>ij al dat god my leuen liet
<W>aerdi mijn geselle niet
<T>en bleue te nacht niet ongewroken
<D>at ghij hebt so na gesproken
<D>en coninc karel minen heere
1055 <D>ie werdich is alre eere

&18v&

<B>ijden heere die mi gewrochte
<I>c sal vorderen mijn gedochte
<E>nde oec wreken minen toren
<W>ant tconincs doot is gesworen
1060 <E>er ic vander borcht sceyde
<S>alt eggeric vergaen te leyde
<D>ie coninc peysde dits mijn vrient
<A>l heb ict qualic op hem verdient
<I>c salt beteren mach ic leuen
1065 <H>i verwinnen al sijn sneuen
<G>eselle ic sal v wisen bet
<H>oe ghij hem brengen sult int tnet
<E>ggeric van eggermonde
<R>ijdt nu inder morgen stonde
1070 <T>otten coninc daer ghij hem vint
<V>ertelt hem dat ende ontbint
<D>ie ondaet ende groote moert
<A>ls hij sal hoeren v getrouwe woert
<G>hi sulter bi versoenen al
1075 <V> loen en sal niet wesen smal
<G>hij moecht rijden bij sijnre sijden
<A>l v dagen ende v tijden
<G>helijc oft ghij sijn broeder waert
<S>o lange als v god gespaert
1080 <E>legast seyde wats mijns gesciet
<I>c en come voer den coninc niet
<D>ie coninc is op my so gram
<O>m dat ic eens gecreech en(de) nam
<V>an sinen scatte sulke scaerden
1085 <D>at cume waerdich was twee paerden

&19r&

<I>c en come niet daer hij my sage
<N>och bij nachte noch bij dage
<D>ats verloren en tegen spoet
<W>il ic v dan seggen dat ghi doet
1090 <S>prac karel die edel man
<R>ijdt uwen wech en(de) uwen dam
<D>aer ghi liet v gesellen
<E>nde hoort wat ic v sal vertellen
<V>oer met onser beyder beiach
1095 <T>ot morgen op den sconen dach
<D>an deelen wijt met gemake
<I>c sal bode sijn vander sake
<T>otten coninc daer icken weet
<S>loechmen hem doot het waer my leet
1100 <M_2><E>t deser talen dat sij scieden
<E>legast ginc tot sinen lieden
<D>aer hijse liet in syne(n) dam
<E>nde karel die edel man
<V>oer tingelen op sijn casteel
1105 <S>ijn herte en was nie sonder riueel
<D>atten die ghene wilde verraden
<D>ie he(m) met rechte soude staen in staden
<S>oude(n) alle rechte(n) na rechten gaen
<D>oe vant hij die poerte noch ontdaen
1110 <E>nde sijn lieden sliepen alle
<H>i bant sijn ors opcen stalle
<E>n(de) ghinc ter cameren daer hi lach
<E>ert yement hoorde ofte sach
<D>oen hij sijn wapene af hadde gedaen
1115 <S>o was die wachter daer gestaen

&19v&

<T>er hoger tinnen en(de) blies den dach
<D>iemen scone voerbaren sach
<D>oen wert ontwake menich man
<D>ie god den slape seynde an
1120 <E>er die coninc stelen voer
<D>at was hem een scone boer
<D>oen seynde karel die coninck
<O>m een sijnen camerlinc
<E>nde o(m) sine(n) verholen raet
1125 <D>aer seydi hoet met hem staet
<H>oe dat hij wiste wel te voren
<D>at sijne doot waer geswoeren
<V>an eggeric van eggermonde
<D>ie comen sal in corten stonde
1130 <M>et alder macht vanden lande
<O>m hem aldaer te doene scande
<I>a daer toe te nemen sijn leuen
<D>at sij hem goeden raet geuen
<D>at hij behouden mach sijn eere
1135 <E>nde helpen haren rechten heere
<D_2><O>e seyde die hertoge van bauiere
<L>aetse comen sij vinde(n) hier
<H>et sal den menigen costen dleuen
<I>c sal ons goeden raet gheuen
1140 <H>ier is menich sterc franchois
<W>t franckerijke en(de) bollongnoys
<M>enich ridder en menich sergant
<D>ie met v hier quamen int lant
<S>ij sulle(n) he(m) wapenen al temale
1145 <E>nde trecken in die hoge sale

&20r&

<E>n(de) ghi selue heer coninc
<S>ult gewapent staen inden rinc
<D>ie v daer wil slaen oft deeren
<S>al hem seer moeten weren
1150 <D>bloet sal hem loepen wt de(n) sporen
<S>o sal oec eggeric als te voren
<D>esen raet docht hem seer goet
<S>i wapenden hem mitter spoet
<A>lle die daer toe dochten
1155 <E>n(de) wapene dragen mochten
<B>eyde cleyne ende groot
<S>ij duchten swaren wederstoet
<E>ggeric was van grooter mach
<N>ochtans alle die hadden cracht
1160 <W>eder daer ende opten rijn
<W>ouden in tconincs hulpe sijn
<M>en dede ter poerte(n) sestich man
<G>ewapent en(de) halsberch an
<A>ls eggerics volc qua(m) geuaren
1165 <T>ot tconincs houe mitter scaren
<O>ntdede men die poerten wijde
<E>n(de) lietense alle doerlijden
<D>oen sij voert quamen indat hof.
<D>edemen haer cleeder of
1170 <D>oen vantmen naest haren lijue
<W>itte halsberge en(de) scerpe knijue
<D>ie ondaet was al openbaer
<M>en leytse doen geuangen daer
<A>ltemet met dien sij quamen
1175 <T>ot datmer een deel hadde bi namen
Ø
Ø

&20v&

<D>aer na qua(m) eggeric geuaren
<C>ortelic mitte(n) laesten scaren
1180 <D>aer alle die moert ane stoet
<D>oen hij gestelt was te voet
<E>nde waende gaen in die sale
<S>lootmen die poerte te male
<M>en vincken als dander dede
1185 <M>en vant gewapent sijne leden
<B>at dan yement die daer was
<M>en leydene voert in pallas
<V>oer den coninc sijnen heere
<D>at mocht hi hem wel scamen seere
1190 <D>ie coninc leyde hem veel te voren
<M>aer hij en wilder niet af horen
<H>i loechende alle die ondaet
<E>n seyde heere hebt beteren raet
<D>adij my lachter onuerdient
1195 <G>hij hadt verloren menighen vrient
<G>hij en waert oec niet so coene
<N>och oec mede gheen baroene
<D>ie my dorsten staen te staden
<D>at ic v soude hebben verraden
1200 <W>aert dat iement dies begerde
<I>c daet hem loegenen mitten swaerde
<O>ft mitten oerde van minen spere
<N>u come voert dies begeere
<A_2><L>s dit die coninc wel verstoet
1205 <W>as hij blijde in sijnen moet
<E>nde sende boden na elegaste
<B>oden na boden vaste

&21r&

<D>aer hi was inde(n) woude
<E>nde ontboet hem haer houde
1210 <E>n(de) vergaf hem alle sijne mesdaet
<I>ndien dat hi den kamp bestaet
<T>segen eggerijke
<H>ij souden maken rijcke
<D>ie boden en letten niet
1215 <S>ij deden dat hem die coninc hiet
<S>ij voeren ter stonden
<D>aer sij elegaste vonden
<D>at hem die coninc beual
<S>eyden sij elegaste al
1220 <D>ie seer verblijde vanden woerde
<A>ls hi die niemare hoerde
<H>i liet liggen sijn gereyde
<S>onder eenich langer beyde
<D>at hij eggericke stal
1225 <H>iet hi en(de) beual
<H>i swoer bij sijnre kerstenhede
<W>aer hem god scudich eene bede
<H>i en begeerde geen ander goet
<D>an hi den kamp vechten moet
1230 <E>nde sinen gerechte(n) heer
<O>m te houden sijn eer
<S>ij voeren wech metter spoet
<D>oen elegast die ridder goet
<Q>uam in des conincx sale
1235 <N>u moechdi horen sijne tale
<H_2><I> seyde god hoede dit gesinne

&21v&

<D>en coninc en(de) die ic hier vinde
<M>aer eggeric en groetic niet
<G>od die hem cruce(n) liet
1240 <O>m onsen wille vele vermach
<D>ie laet mi sien op desen dach
<E>nde maria die maget soete
<D>atmen te winde gaen moete
<E>ggheric van erggermonde
1245 <M>ochte god doen sonde
<S>o heeft hij sonde gedaen
<D>at hi der galgen is ontgaen
<O>m dat hi swoer mijns heren doot
<S>onder bedwanc ofte noot
1250 <A>ls dit elegast hadde gesproken
<E>ggeric hadde gerne gewroken
<M>aer hi en hads die macht niet
<D>aer was menich die hem liet
<D>ie coninc antwoerde daer of
1255 <S>ijt willecome elegast in mijn hof
<N>u vermane ic v bi alle dien
<D>ies god van sonden plien
<D>at ghij segt en(de) brinc tvoert
<D>ie ondaet en(de) die moert
1260 <V>an eggeric die ghi hier siet
<D>at en laet doer niement niet
<G>hi en segt waer niet el
<H>oe die auenture geuel
<E>legast seyde geerne
1265 <M>y en staets niet tontberne

&22r&

<I>c ben seker wel te voren
<D>at eggeric heeft v doot gesworen
<I>c hoerdet hem seggen aldaer hi lach
<E>nde gaf sinen wijue eeue(n) slach
1270 <O>m dat sijt dorste anden
<D>at haer tbloet ten tanden
<T>er nase en(de) ten monde wt brac
<S>ij rechte haer op ende sij stat
<H>aer aenscijn ouer den bedde boom
1275 <I>c was daer en(de) nam goom
<E>n(de) croeper liseliken toe
<I>n minen rechtere(n) hantscoe
<O>ntfinc ic tbloet vander vrouwe(n)
<D>oen liet hijt den coninc aenscouwen
1280 <E>n(de) hem allen diet wilde(n) sien
<D>orste eggeric loegenen van dien
<I>c dade hem lijden der ondaet
<E>er die sonne ondergaet
Ø
1285 Ø
Ø
Ø
Ø
Ø
1290 Ø
Ø
Ø
Ø
Ø
1295 Ø
Ø
Ø
Ø
Ø
1300 Ø
Ø
Ø
<G>hi en moecht o(n)tseggen ca(m)p noch strijt
<D>ie verdachuaert inden crijt
1305 <T>er werelt geenen man
<D>ies v wille staden an
<D>ie coninc antwoerde daer naer
<B>ij mijnre wet ghij segt waer
<S>oudicken voeren na recht
1310 <I>c dede slepen eenen knecht
<E>nde hangen bider kele
<D>oen ghinct met eggeric vten spele
<E>n(de) peysde in sinen moet

&22v&

<N>a dat gesciepen stoet
1315 <B>eter es camp dan hals ontween
<I>nt thof en was man negeen
<D>ie spreken dorste sijnre vromen
<D>us wort den kamp aen genomen
<E>en luttel nader noenen
1320 <D>ie coninc ontboet sijn baroenen
<D>at sij gewapent te velde waren
<H>i en wildes camps niet ontbaren
<H>i hiet den campt gereyden
<E>n(de) batd dat god moeste sceyden
1325 <D>en camp en(de) tgeuechte
<N>a reden en(de) na rechte
<D>ie coninc troeste elegast wel
<E>n(de) seyde verginge wel dat spel
<E>n(de) behielt hij sijn leuen
1330 <H>i souden sijnre suster geuen
<D>ie eggeric hadde te voren
<D>ie sijn doot hadde gesworen
<M_2><E>n sloech coerden op tvel
<D>aer menich man gewapent helt
1335 <E>en luttel voer vespertijt
<E>legast quam ierst int crijt
<O>m dat hij aen legger was
<H>i beette neder int gras
<E>nde viel op die knyen in sijn gebede
1340 <E>n(de) seyde god doer v goedertierenhede
<I>c come v heden te genaden
<V>an allen mine(n) mesdaden

&23r&

<D>ie mi ye gheuel
<I>c kenne mijn mesdaet wel
1345 <O>etmoedich god diet al vermach
<E>n wreect niet op desen dach
<A>en mine sonden
<D>oer v heylege vijf wonden
<D>ie ghi ontfinct doer ome misdaet
1350 <H>ebt heden mijns raet
<S>o dat ic niet en sterue
<N>och inden campe bederue
<I>st dat mi die sonden niet en slaen
<S>o waen ic wel van hier ontgaen
1355 <V>olmaect god doer v doget
<I>c bid v dat ghi mi verhoget
<E>nde maria soete vrouwe
<I>c wil v dienen op rechte trouwe
<E>nde ne(m)mermeer voert an
1360 <E>n wordic rouer noch scat man
<I>n wildernissen ende in wouden
<M>ach ic hier mijn lijf behouden
Ø
Ø
1365 <D>oen hij eynde sijn gebeden
<S>egende hi alle sijn leden
<S>cone met sijnre rechter hant
<S>ege(n)de hij sijn ridders gewant
<E>n(de) seggende dors dat voer hem stoet
1370 <E>n(de) bat gode doer oetmoet
<D>at hem dragen moste met eeren
<E>nde vten kampe laten keeren
<M>et dat hi die tale seyde

&23v&

<S>adt hij op sijn gereyde
1375 <E>nde hinc den scilt ter luchter sijde
<N>u naket eene(n) groten strijde
<H>i nam in die hant dat spere
<E>nde eggeric quam met groter gheere
<T>en crijte waert gewapent wel
1380 <D>ie seer was in therte fel
<H>i en seyde noch en dede
<T>e gode waert geen bede
<H>i sloech met sporen vaste
<E>n(de) reet op elegaste
1385 <E>nde elegast op hem weder
<D>ie eggeric stac doer dleder
<V>ander curien mit gewelt
<D>at hi neder viel op t velt
<V>ande(n) orsse op daerde
1390 <E>ggeric ghinc ten swaerde
<D>at hi track vter sceyde
<H>i seyde nu sal ic dooden beyde
<E>legast v en(de) v paert
<T>en sij dat ghi ter vaert
1395 <N>eder beet op die mouden
<S>o mach v ors dlijf behouden
<H>et is so sterc en(de) so groot
<H>et waer scade sloech ict doot
<D>ie menige soudet beclagen
1400 <M>oechdi v lijf ontdragen
<S>o behoudi v paert
<E>legast sprac ter vaert

&24r&

<T>en ware dat ghi te voete sijt
<I>c soude corten desen strijt
1405 <I>c en wil v te voete niet slaen
<I>c wil prijs aen v begaen
<A>l souts my sijn te wors
<N>u sidt weder op v ors
<L>aet ons vechten ridderlijke wijse
1410 <I>c heb lieuer datmen my prijse
<D>at ic v sloege bij rampe
<A>l soude ic blijuen inden kampe
<D_2><I>t was coninc karel leet
<D>at elegast so lange meert
1415 <D>at hi eggericke spaert
<E>ggeric vinck sijn ors ter vaert
<D>oe elegast die tale seyde
<S>adt eggeric weder in sijn gereyde
<D>oen verhief daer eenen strijt
1420 <T>ot lange na vespertijt
<E>n quam niement daer hij sach
<N>oyt op eene(n) dach
Ø
Ø
1425 Ø
Ø
Ø
Ø
Ø
1430 Ø
<S>o fellen strijt tusschen hem tween
<A>ls sij hadden in een
<D>ats loghene ne gheen
<D>oe seyde die coninc van vra(n)ckerike
1435 <G>od also gewaerlijke
<A>ls ghij hier mogende sijt
<S>o moettij corten desen strijt
<E>nde dit lange gheuechte
<N>a redene ende na rechte

&24v&

1440 <E>legast hadde een sweert
<H>et was sijns gewichte weert
<V>an gemalen goude root
<E>lcken man te sijnre noot
<D>ie coninc hadt hem gegeue(n) 
1445 <E>legast die heuet verheuen
<E>n(de) sloech eene(n) slach so seer
<B>ider hulpen van onsen heer
<D>us ist al bij seere
<E>n(de) doer des conincx karels bede
1450 <D>ie hij ouer elegast dede
<S>o dat dat hi he(m) rouede
<T>meeste deel vande(n) houede
<E>nde viel doot vten gereyde
<D>it sach die coninc en(de) seyde
1455 <G>ewarich god ghi sijt hier bouen
<M>et rechte mach ic v wel louen
<D>ie mi so menige eere doet
<D>ie v dienen sij sijn vroet
<G>hi moecht helpen en(de) beraden
1460 <D>ie aen v soeken genaden
<N_2><V> wil ic corten dese dinc
<M>en sleepte eggeric en(de) hinc
<E>n(de) die verraders mede
<D>aer en halp saecke noch bede
1465 <E>legast bleef in die eere
<D>ies dancte hij onsen heere
<D>ie coninc gaf hem eggericx wijf
<S>ij waren tsamen al haer lijf

&25r&

<D>us moet god al onse saken
1470 <V>oer onse doot te goede maken
<D>es gonne ons die hemelsche vader
1472 <N>u segget amen alle gader
____