_KE_

&2r&

1 <E_5><E>n vray historie en(de) waer
<M>ach ic v tellen hoorter naer 
<H>et was op eenen auonsto(n)de
<D>at koninc karel slape(n) bego(n)de 
5 <T>inghelen al opten rijn
<D>lant was algader sijn
<H>i was keijser en(de) coninc mede
<H>oert hier wonder en(de) waerhede
<W>at die coninc daer gheuel
10 <D>at weten noch die menighe wel
<T>inghelen al dar hi lach
<E>n(de) waende opden anderen dach
<C>rone draghen en(de) houden hof
<O>m te meerderen sinen lof
15 <D>oen hi al daer lach en sliep
<E>en heylich ingel aen hem riep
<S>o dat die coninc wert ontwaken
<B>i des enghels soete spraken
<E>n(de) seyde staet op edel man
20 <D>oet haestelic v cleeder an
<W>apent v ende vaert stelen
<G>od die hiet mi v beuelen
<D>ie in hemelrijke es heere
<O>f ghi verliest lijf ende eere
25 <E>n steeldi in deser nacht niet
<S>o sal v euel sijn gheschiet

&2v&

<G>hi sulter omme moeten steruen
<E>n(de) uwes leuens mede deruen
<E>er emmermeer scheyt dit hof
30 <N>u wilt wachten v daer of
<E>n(de) vaert stelen oft ghi wilt
<N>eemt uwen spere en(de) uwen scilt
<W>apent v en(de) sidt op v paert
<H>aestelic en(de) niet en spaert
35 <D_2><I>t verhoorde aldus die coninc
<H>et dochte hem een vreemde dinc
<W>ant hi daer niemant en sach
<W>at dat roepen bedieden mach
<H>i waendet al slapende hebben gehoirt
40 <E>n(de) hielt hem niet aen dat woert
Ø
Ø
<D>ie enghel die van gode quam.
<S>prac den coninc als die was gram
45 <S>taet op karel en(de) vaert stelen
<G>od die hietet my v beuelen
<E>n(de) ontbietet v te voren
<A>nders hebdi v lijf verloren
<M_2><E>t dien woerden sweech hi
50 <E>nde die coninc riep ay mi
<A>ls die veruaert was en(de) vereent
<W>at ist dat dit wond[er] meent
<I>st elfs ghedroch dat mi quelt
<E>nde dit grote wonder telt
55 <A>y hemelsche hoghe doctrijn
<W>at noede soude mij nu sijn
<T>e stelene ic ben so rijcke
<T>en is man in al aertrijcke

&3r&

<W>eder coninc ofte graue
60 <D>ie so rijc is van haue
<H>i moet mi sijn onderdaen
<E>nde te minen dienste staen
<W>ant mijn lant is so groot
<M>en vint niewers sijns ghenoet
65 <D>at lant is alle gader mijn
<D>aer toe colen opten rijn
<E>n(de) tot romen also voert
<G>helijc den keyser toe behoort
<C> ben here mijn wijf is vrouwe
70 <O>est totter wilder denouwe
<E>n(de) west totter wilder zee
<N>ochtans heb ic goets vele meer
<G>alissien ende spangien lant
<D>at ic selue want mitter hant
75 <E>n(de) ic die heydenen verdreef
<D>at mi tlant alleene bleef
<W>at node soude mi sijn dan
<T>e stelen nu ellendich man
<W>aerom ontbiet mi dit god
80 <N>ode brekic sijn ghebot
<W>ist ic dat hijt mi ontbode
<E>n mochtes niet ghelouen node
<D>at mi god den laster ionste
<D>at ic te stelen begonste
85 <D>aer hi lach in dit ghepeyns
<H>aer ende daer weder en(de) ghens
<S>o vaecte hem een luttelkijn
<S>o dat hi loec die oghen sijn

&3v&

<D>oe seide dhingel hem te voren
90 <W>ildi gods ghebot v[er]horen
<H>eer coninc soe sijdi ondae(n)
<H>et sal v aen v leuen gaen
<D>inghel vande(n) paradise
<S>prac totten coninc als die wise
95 <V>aert stelen en(de) wert een dief
<A>l hebdijs nv groot ongherief
<H>et sal u namaels wesen lief
<M_2><E>t deser talen voer dinghel van da(n)
<E>n karel hem te seghene began
100 <V>anden wonder dat hi hoerde 
<G>ods gheboden en sijn woerde
<E>n wil ic niet laten achter
<I>c sal dief wesen al ist lachter
<A>l soudic hanghen bider kele
105 <N>ochtan had it lieuer vele
<D>at mi god name ghemene
<D>at ic van hem houde te lene
<B>eide borch en(de) daer toe lant
<S>onder mijns ridders ghewant
110 <E>nde ic mi moeste gheneren
<M>itten schilde en(de) metten speren
<A>ls die ghene die niet en heeft
<E>nde op die auentuere leeft
<D>at ware nochtans mijn wille bet
115 <O>ft dat ic verloren hadde een let
<D>an ic nu moet stelen varen
<T>e duyster nacht sonder sparen
<O>ft daer omme god verwercken

&4r&

<N>u soe moet hi mi ghestercken
120 <I_2><C> woude ic waer vter zalen
<S>onder sprake ende verhalen
<E>n(de) my waer ghecost opten rijn
<S>euen borghen va(n) steynen fijn
<W>at sal ic segghen van oneeren
125 <D>en ridderen en(de) den ioncheren
<D>ie hier ligghen inder sale
<W>at sal wesen mijne tale
<D>at ic tot deser duister nacht
<A>lleene sonder yemans cracht
130 <M>oet nu varen in een lant
<D>at mi vreemt is en onbekant
<M>et deser talen ghinc ghereeden
<C>oninc karel en(de) hem cleeden
<M>et sijnen dierbaren ghewaden
135 <A>ls die te stelen was beraden
<H>et was altoes sijne sede
<D>at men sijne wapene dede
<T>en bedde al daer hi lach
<T>waren die beste die ye man sach
140 <A>ls hi dus ghewapent was
<G>hinc hi doer dat pallas
<T>en was slot noch dore so goet
<N>och poerte dien wederstoet
<S>ij waren teghen hem ontdaen
145 <D>aer hi wilde mocht hi gaen
<D>aer en was niemant dien sach
<W>ant dat volc allegad[er] lach
<I>n vasten slape als god woude

&4v&

<D>at dede hi doer sconincs houde
150 <S>ijn hulpe was hem al gereet
<A>ls hi die borch brugge leet
<G>hinc die coninc voert mit liste
<T>otten stalle al daer hi wiste
<S>ijn ors ende sijn ghesmeiden
155 <S>onder eenich langher beyden
<H>i saeldet en(de) satter bouen
<O>pt ors datment mochte louen
<D_2><O>en hi ter poerten gherede(n) quam
<S>ach hi daer ende vernam
160 <D>en wachter en(de) den poertiere
<D>ie luttel wisten dat hiere
<S>o na hem was mitten schilde
<S>y sliepen vast als god wilde
<D>ie coninc bete en(de) ontdoet
165 <D>ie poerte die ghesloten stoet
<E>nde leyde al daer syn ors wt
<S>onder niemare en(de) gheluyt
<D>oen sat hi in sijn ghereyde
<C>oninc karel ende seyde
170 <G>od also ghewaerlike
<A>ls ghi quaemt tot in aertrijke
<E>nde wordt sone ende vader
<O>m ons te verlossen allegader
<D>at adam hadde verloren
175 <E>nde daer na hem wert gheboren
<G>hi liet v aen den cruce slaen
<D>oen v die ioden hadden gheuaen
<S>ij staken v metten spere

&5r&

<E>n sloeghen v oec harde seere
180 <D>ese bitterlicke felle doot
<O>ntfinc die here doer onse noot
Ø
<E>nde soe waerlijc alst was waer
<E>nde ghi here lazaruse
185 <D>aer hi lach in sine cluse
<W>oudt verwecken vand[er] doot
<E>n(de) vanden steenen maken broot
<E>n(de) vanden water maectet wijn
<S>oe moet ghi in mijn gheleyde sijn
190 <I>n deser duyster middernacht
<E>n verbaert aen mij uwe cracht
<O>etmoedich god en(de) vader
<A>en v keeric mij algader
<H>i was in seer veel gedochten
195 <W>aer hi best henen varen mochte
<D>aer hi stelens soude beghinnen
197 <M>ettien hi int wout quam binneu
199 <D>at niet verre en stont van dan
198 <C>oninck karel die edel man
200 <D>oen hi quam ghereden daer
<D>ie mane scheen al ouer claer
<D>ie sterren lichten aen den trone
<D>weder was claer en(de) schone
<E_2><E>ns so peysde doe die coninc
205 <I>c was ghewone voir alle dinc
<D>ieuen te haten daer icse wiste
<D>ie den lieden al met liste
<H>aer goet stelen en(de) rouen
<N>u mach ic hem wel ghelouen

&5v&

210 <D>ie leuen bider auentueren
<S>ij weten wel dat si verbueren
<L>ijf en goet machmense vaen
<M>en doetse hanghen en(de) thoeft af slaen
<O>fte steruen een argher doot
215 <H>oren anxt is dicke groot
<N>e(m)mermeer en gheualt mi dat
<D>at ic man doer cleynen scat
<S>teruen doe in al mijn lenen
<I>ck hebbe elegaste verdreuen
220 <O>m cleyne saken wt mijnen lande
<H>i set dicke sijn lijf te pande
<O>m dat goet daer hi bi leeft
<I>c wane hi dicke sorghe heeft
<H>i en heeft lant noch leen
225 <N>och ander toeuerlaet oec gheen
<D>an hi met stelen kan beiaghen
<D>aer op moet hi hem ontdraghen
<I>c nam hem tlant daer hi was heere
<D>at mach mi nu wel rouwen seere
230 <D>at ic hem nam borch en(de) lant
<D>es was ic harde onbekant
<W>ant hi hadde in sijnre scaren
<D>ie met hem onthouden waren
<K>inderen en knapen een ghetal
235 <D>ie ic te samen onterft heb al
<B>eyde van lande en(de) van goede
<E>n volghen hem doer armoede
<I>c en laetse niewers ghedueren
<D>iese onthielde ic daden v(er)bueren

&6r&

240 <B>eyde borch en(de) daer toe leen
<H>i en heuet toeuerlaet gheen
<H>i moet hem altoes onthouden
<I>n wildernissen en(de) in wouden
<E>n(de) moet alleene beiaghen
245 <D>aer sij hem allen op ontdraghen
<M>er so veel doechden isser an
<H>i en steelt gheenen armen man
<D>ie bi sijnre pinen leeft
<D>at pelgrim ofte coepman heeft
250 <L>aet hi hem ghebruken wel
<M>er hi en versekert niemant el
<N>och bisscoppen noch canoniken
<A>bden prioers ofte moniken
<D>ekenen en(de) daer toe papen
255 <D>aer hise kan wel betrapen
<O>fte comen in sijnre vaerde
<H>i neemt hem mulen en(de) paerde
<E>n(de) steecse wt haren ghereyde
<D>at sy vallen op die heyde
260 <E>n(de) neemt hem met sijnre cracht
<A>l dat sy daer hebben gebracht
<S>iluer cleeder fatelment
<D>us beiaecht hi hem omtrent
<D>aer hi die rijke luden weet
265 <H>i neemt hem haren scat ghereet
<B>eide seluer ende gont
<S>ijnen list is menichfout
<N>iemant en kan hem gheuaen
<N>ochtan heefter om ghedaen.

&6v&

270 <M>enich man sine cracht
<I>c woude ic nu in deser nacht
<S>ijn gheselle mochte wesen
<A>y here god helpt mi tot desen.
<M_2><E>t deser talen voer hi voert
275 <C>oninc karel en heeft verhoort
<H>oe een ridder quam gheuaren
<G>hewapent inden seluen ghebare(n)
<A>ls die rideer wil sijn verholen 
<M>et wapenen swert als sijn colen
280 <S>wart was helm ende daer toe scilt
<E>n alle dat hi aenden hals hielt
<S>ijn halsberch mocht men diere loue(n)
<S>wart was den wapenrock daer bouen
<S>wart was dors daer hi op sat
285 <E>n(de) quam eenen sond[er]linghen pat
<D>weers ghereden doer den woude
<A>la hem die coninc moeten soude
<S>eghende hem hi was in vare
<E>n(de) waende dattet die duuel ware
290 <O>m dat hi so swart was ouer al
<D>en rijcken god hi hem beual
<H>i peynsde vele in sinen moet
<G>heualt mi quaet ofte goet
<E>n sal vlien te natht doer desen
295 <I>c sal der auentueren ghenesen
<N>ochtan wetic te voren wel
<T>es die duuel en(de) niemant el
<W>aer hi van gods weghen yet
<H>i en ware ouer al swart niet

&7r&

300 <T>is al swart paert ende man
301 <W>at icker aen ghemercken kan
303 <I>c duchte dat mi toren naket
302 <I>c bidde gode dat hi waket
304 <D>at dese my niet en schende
305 <E>n(de) als hi bet quam gehende
<S>eghende hi hem en was in vaer
<E>n waende dat die duuel waer
<N>u heeft die swarte saen vernomen
<D>en coninck daer teghen hem comen
310 <D>oe peysde hi in sinen sin
<D>ese is verdoelt hier in
<E>n(de) heeft sinen wech verloren
<I>c wil dat aen hem verhooren
<H>i salder laten die wapen syne
315 <D>ie de beste sijn int ae(n)schine
<D>ie ic in seuen iaren sach
<V>an steenten lichte(n) sy als den dach
Ø
Ø
320 <H>et scijnt wel ten was noyt arm man
<D>ie sulke wapenen hadde an
<E>n(de) sulcken ors hadde bescreden
<S>o sterc en(de) so schoen van leden
<D_2><O>en sy quamen te ghemoeten
325 <L>eden sy al sonder groeten
<D>een besach den anderen wel
<M>er sy en seyden niet meer el
<A>ls hi den koninc was gheleden
<D>iet swartte ors hadde bescreden
330 <H>ielt doen stille en(de) dochte
<W>ie die ander wesen wochte

&7v&

<W>aeromme dat hi aldus lijt
<E>n(de) sijnre talen oec vermijt
<E>n dat hi mi oec niet en groette
335 <D>oen hi mi al daer ghemoette
<D>aer toe om gheen dinc en vraghet
<I>c wae(n) dat hi quaet iaghet
<W>aer ic v[er]sekert van dien
<D>at hi quame om v[er]spien
340 <D>at hi mi oft die mine
<B>renghen wilde also in pine
<T>eghen den coninc bi verrade
<H>i en lede te nacht sonder scade
<W>at noede soude hem nu iaghen
345 <A>chter bosschen ende haghen
<O>ft hi mi niet en sochte
<B>iden heere die mi ghewrochte
<H>i en ontrijdt mi niet te nacht
<I>c sal proeuen alle syne cracht
350 <I>c willen spreken en(de) kinnen
<H>i mach selc sijn ic sal ghewinnen
<S>ijn orsse ende dat hi heuet an
<E>n(de) doen hem met lachter keren dan
<H>i is hier comen als een domme
355 <M>et dien werp hi sijn ors omme
<E>n(de) volchde den koninc naer
<D>oen hijen achterhaelge daer
<R>iep hi lude ridder ontbeyt.
<W>aer na eest dat ghi ghereyt
360 <I>c wil weten wat ghi hier soect
<E>n(de) wat ghi iaecht mi en roect

&8r&

<E>er ghi mi ontrijdt van hier
<A>l waerdi daer toe noch soe fier
<E>nde soe diere uwer tale
365 berechtes mi soe doedij wale
<I>c wil weten wie ghi sijt
<E>n(de) waer ghi vaert op deser tijt
<E>n(de) hoe dat v vader hiet
<I>ck en wils v verlaten niet
370 <D_2><O>en antwoerde die coninck
<G>hi vraecht mi hier menich dinc
<I>ck en wils v niet berechten
<I>ck hebbe lieuer dat wi vechten
<D>an ict v seyde bi bedwanghe
375 <S>o hadde ick gheleeft veel te langhe
<D>at mij een man dwinghen soude
<V>an dinghen die ic niet en woude
berechten ten ware mij lief
<C>oemter mi goet af oft meskief
380 <W>ij sullen desen strijt nu scheyden
<E>n(de) becorten tusschen ons beyden
<D>es conincs scilt was verdect
<H>i en woudts niet voeren ontdect
<O>m teyken datter ane stoet
385 <H>i en wilde niet datmen ware vroet
<D>at hi coninc karel was
<S>y worpen omme doer dat gras
<H>aer orssen sterck en(de) snel
<S>y waren beyde ghewapent wel
390 <H>aer speren waren groot en(de) starck
<D>aer toe versaemden sy in een parck

&8v&

<M>et sulken nide onder hem tween
<D>at dorssen boghen onder haer been
<M>anlic ghinghen sy ten swaerde
395 <A>ls die vechtens wel begaerde
<S>ij vochten oec een langhe wile
<D>atmen gaen wel mocht een mijle
<D>ie swarte was sterck en(de) snel
<E>nde syne ionsten waren fel
400 <S>oe dat die coninc was in vare
<E>nde waende dat die duuel ware
<H>i sloech den swarten opten scilt
<D>ien hi manlic voir hem hielt
<D>at hi in tween stucken vloech
405 <O>ft hadde gheweest een linden loef
<D>ie swarte sloech den coninc weder
<D>ie swaerden ghinghen op en(de) neder
<O>p die helme op die maelgien
<D>atter menighe moeste faelgien
410 <T>en was halsberch gheen soe goet
<D>aer en liep doer dat roode bloet
<D>oer die maelgien vter huyt
<D>aer was van slagen groot gheluyt
<D>e spaendre vanden scilde vloghen
415 <D>ie helmen vande(n) hoefde boghen
<V>ol van scaerden en(de) van vlegghen
<S>o scarp waren der zwaerden egge(n)
<D_2><I>e coninc peynsde in sinen moet
<D>ese es ter wapene goet
420 Ø
Ø
<S>al ic liden hier mijns namen
<I>c souds mi eewelike scamen

&9r&

<N>emmermeer en ghecreech ic eere
425 <D>oe sloech hi eenen slach soe seere
<O>pten swarten die voir hem helt
<D>at hijen manlic hadde ghevelt
<E>nde vanden orsse tumele(n) dede
<T>usschen hem beiden was cleinen vrede
430 <D>ie zwarte sloech noch opten here
<E>enen slach en(de) sloech so seere
<O>p sinen helme so dat hi boech
<E>n(de) tzwaert in tween stucken vloech
<S>o anteliken groot was den slach
435 <W>anneer die swarte dat versach
<D>at hi sijn zwaert hadde verloren
<O>charmen dat ick ben gheboren
<P>eynsde hi doe in sinen moet
<D>at ic leue waertoe eest goet
440 <I>c en hadde noyt goet gheual
<N>och nemmermeer hebben en sal
<W>aer mede sal ic mi verweren
<I>c en prise mijn lijf niet twee peren
<W>ant ic nu ben ydelder hande
445 <D>oe docht den coninc wesen scande.
<E>enen te slane die voir hem helt
<D>oen sach hi ligghen tswaert int velt
<I>n twee stucken al daer ghebroken
<P>eynsdij ten is niet ghewroken
450 <D>ie eenen slaet oft doet deren
<D>ie hem niet en konde gheweren
<D>us hilden sij stille in dat wout
<H>aer ghepeys was menichfout

&9v&

<D>een wie dander wesen mochte
455 <B>i den heere die mi ghewrochte
<S>prac die coninc sonder saghe
Ø
Ø
<G>hij hebt gheleeft al v daghe
460 <O>f ghi en segt mi wie ghi sijt
<E>nde laet ons corten desen strijt
<M>ach ic met eeren lijden
<I>c sal v henen laten rijden
<A>ls ic uwen name weet
465 <D>ie swarte sprac ic ben bereet
<I>n dien ghi mij maket vroet
<W>at noetsaken dat v doet
<D>at ghi hier quaemt te nacht
<E>n(de) wiens toren dat ghi wacht
470 <D>oe seide karel die edel man
<S>egt mi het eerste ic seg v dan
<W>at ic hier soeke en(de) iaghe
<I>c en derf niet rijden bideu daghe
<T>en is sonder noetsake niet
475 <D>at ghi mi dus ghewapent siet
<I>c sal v segghen hoe dat coemt
<A>ls ghi mi uwen name noemt
Ø
Ø
480 <D>ies sijt seker ende vast
<H>eer antwoerde elegast
<D>ie ridder/en(de) sprac saen
<T>en is mi ten beste(n) niet vergaen
<I>c hebbe goet en(de) lant verloren
485 <D>at ic hadde hier te voren
<B>i ongheualle als menich doet
<S>oude ic v al maken vroet

&10r&

<H>oe mine saken comen sijn
<E>er ic v gheseyde den fijn
490 <H>et soude v duncken veel te lanc
<M>ijn gheluc dat is seer cranck
<A>ls dit die coninck dus verstoet
<W>as hi blide in synen moet
Ø
495 Ø
<H>i seide ridder eest v bequame
<N>u segt mi voert uwen name
<E>n(de) hoe dat ghi v gheneert
<B>i alle dat god mach hebben weert
500 <E>n bi hem seluen oec te voren
<V>an mi en hebdi gheenen toren
<I>c sal v mede wel berechten
<V>raechdijs mij en sonder vechten
<E>n(de) sonder eenich euel moet
505 <I>n dien dat ghi mi maket vroet
<N>u sijts seker en(de) vast
<H>eere ick heete <E>legast
<E>n wils v niet langher helen
<D>aer ic bi leue moet ic stelen
510 <M>er so vele duechden isser an
<D>at ic en stele gheenen man
<D>ie bi sijnre pijnen leuet.
<D>at pelgrim ofte coepman heuet
<L>aet ic hem oec ghebruken wel
515 <M>aer ic en verseker niemant el
<S>inder dat ic was gheboren
<E>n(de) mijn goet hadde verloren
<D>aer bi dat ic soude leuen 
<E>nde mi hadde al verdreuen

&10v&

520 <C>oninc karel wt minen lande
<I>c salt segghen al ist schande
<S>o heb ic mi daer na onthouden
<I>n wildernissen ende in wouden
<D>aer sy twalef altoes bi leuen
525 <M>oeten rijcke lieden gheuen
<B>isscoppen en(de) canoniken
<A>bden prioers en(de) moniken
<P>roefsten en(de) daer toe papen
529 <W>aer icse alle can betrapen
531 <I>c neme haer goet met liste
530 <I>c en weet so vast gheen kiste
532 Ø
Ø
<W>eet icker te vercrighen goet in
535 <I>c salt bringhen in mijn ghewin
<E>nde onder mijne ghesellen
<W>at soudicker meer af tellen
<M>ijn list is groot en(de) menichfout
<M>ijn ghesellen sijn al int wout
540 <E>n ic voer wt om auentuere
<E>n(de) heb gheraect een quade vre
<W>ant ic heb mijn sweerdt verloren
<E>n coer daer oec gheen haue voren
<E>n(de) ict weder hadde gheheel
545 <D>er slaghen heb ic oec een deel
<M>eer dan icker ye ghewan
547 <O>p eenen nacht van eenen man
577 <I>c sal v segghen mynen name
<S>prac die coninc ist v bequame
<G>hehieten ben ic adelbrecht
580 <I>c pleghe te stele(n) ouer recht

&11r&

<I>n kercken veel ende in clusen
<E>n(de) oec in alle gods husen
<I>c stele in alderhande sake
<E>n laet niemant met ghemake
585 <D>en rijcken noch oec den armen
<I>c en achte niet op haer karmen
<E>n weet gheenen so armen man
<D>aer ic mijn ghewin weet an
<E>n name lieuer sijne haue
590 <D>an ic hem die mijne gaue
<A>ldus heb ick mij ontdraghen
<E>nde hebbe gheleyt nauwe laghe(n)
<O>m eene(n) scat die ick weet
594 <H>i soude mi wesen mel ghereet
596 <E>er emmermeer morghen vroe
595 <H>ad ic daer goede helpe toe
597 Ø
Ø
<D>ie scat is qualic ghewonnen
600 <G>od en soudts ons niet verionnen
<A>l hadden wijs een groot deel
<D>ie scat die leyt in een casteel
<D>aer mi die weghen wel sijn kont
<A>l hadden wijs vijfhondert pont
605 <T>en mochte daer niet deren
548 <N>u segt mi ridder hoe hi heet
<E>nde wie hi es die v heeft leet
550 <E>s hi van alsulker machte
<D>at ghi riden moet bi nachte
<W>aer om en kondise niet ghematten
<A>lle die ghene die v hatten
<G>hi sijt ter wapenen doch so goet

&11v&

555 <D>ie coninc peynsde in synen moet
<G>od die heeft mijn bede ghehoert
<E>nde wil mi beraden voert
<D>it is die man die ic begharde
<B>ouen alle die leuen op daerde
560 <M>ede to varen op desen nacht
Ø
<G>od heeften mi te punte ghebracht
<N>u moet ic lieghen doer den noot
<B>iden heere die mi gheboet
565 <S>prac die coninc tot elegast
<A>en mij hebdij gheleyde vast
<G>hestade vrient ende vrede
<I>c sal v segghen mijne sede
<W>at hulpen vrienden verholen
570 <I>t hebbe so vele goets ghestolen
<W>aer ic metter helft gheuaen
<M>en liet mi waerlic niet ontgaen
<O>m mijn ghewichte van goude root
574 <M>er het dede mi groote noot
635 <N>u segt mi ridder of ghi te nacht
<W>ilt wesen gheselle in mijn beiacht
<D>at wi te hoep sullen beiaghen
<S>ullen wi berghen tot sal daghen
<D>an sal ic deylen en ghi sult kiesen
640 <D>iet achter gaet moet verliesen
<E>legast seide waer leyt den scat
<E>nde in wat steden segt mi dat
Ø
Ø
645 <E>er ic vare wil ics wesen vroet
<O>ft ic en volghe v niet eenen voet
<D>oen seide karel die edel man

&12r&

<I>c sal v lieuer berechten dan
<D>ie coninc heeft so groten scat
650 <H>et mochten luttel deren dat
Ø
Ø
<V>an synen scatte al daer hi leghet
<A>ls dit dus die coninc seghet
655 <D>at hi hem seluen stelen wille
<E>legast en sweech niet stille
<H>i seyde dat moet god verbieden
<S>ij en leuen niet diet mi rieden
<D>at ic den coninc dade scade
660 <A>l heeft hi mi bi quaden rade
<G>oet ghenomen en(de) verdreuen
<I>ck sal hem nochtans alle mijn leuen
<G>oet vrient sijn na mijnre macht
<I>n sijn scade en coem ick te nacht
665 <W>ant hi es een gherechtich heere
<D>adic hem anders dan eere
<I>c mochts mij scamen al voir gode
<M>en mocht mi des gheraden node
<A_2><L>s dit die coninc wel verstoet
670 <W>as hi blide in synen moet
<D>at hem elegast die dief
<G>oet ionde ende hadden lief
<H>i peynsde mocht hi weder keeren
<B>ehoudelic tot sijnre eeren
675 <H>i souden goets so vele gheuen
<H>i souder sijn daghe wel of leuen
<S>onder stelen ende roouen
<D>es machmen hem oeck wel ghelouen

&12v&

<N>a dien ghepeynse daer hi in was
680 <V>raechde hi doen elegast das
<O>ft hi hem yewers wilde leiden
<D>aer sy tgoet onder hem beyden
<M>ochten beiaghen op die nacht
<H>i deder toe sijn beste tracht
685 <G>aerne/ende sijn behendichede
<W>oude hi hem laten varen mede
<E_2><L>egast seide ia ic ghaerne
<E>n weet oft ghijt segt in schaerne
<T>ot eggherics van egghermonde
690 <D>aer moghe(n) wi stelen sonder sonde
<D>ie des conincs suster heeft
<H>et is grote scade dat hi leeft
<H>i heeft den menighen oec verraden
<E>nde ghebrocht in groter scaden
695 <E>nde den coninc sijnen heere
<S>oude hi nemen tlijf ende eere
<M>ochtet na sinen wille gaen
<D>at heb ic wel ghenoech verstaen
<N>ochtan hout hi vanden coninc
700 <L>ant en sant en menich dinck
<B>eyde borghen ende groot leen
<A>l had hi toeuerlaet anders gheen
<H>et mochte hem luttel deren
<D>at wi vanden synen teren
705 <W>i sullen daer varen eest uwen wille
<D>ie coninc peynsde ende sweech stille
<N>a dat daer ghescepen stoet
<D>at daer ware stelen goet

&13r&

<A>l hadden sijn suster gheuanghen
710 <S>ij sonden node laten hanghen
<D>us droeghen sij ouer een
<D>aer te varen onder hem tween
<T>e stelen eggherics grote scat
<D>ie coniuc hem niet en vergat
715 <S_2><I> quamen ghereden op een velt
<O>p haer orssen wel ghestelt
<D>aer vonden sij een ploech staen
<D>ie coninc bocte neder saen
<E>nde elegast reet al voren
720 <D>aer hi den wech hadde vercoren
<D>ie conic nam tcouter in sijn hant
<S>o hijt aen die ploech daer vant
<H>i peinsde in sijnen moet
<D>it es totten ambochte goet
725 <W>ie dat grauen wil in borghen
<H>i moeter hem toe besorghen
<E>n sulke dinc te hebben voren
<H>i sadt op en(de) sloech met sporen
<S>ijn ors ende volchde na elegaste
730 <M>itter spoet al sonder raste
<W>ant hi was een luttel voren
<V>erstaet wel so moechdi horen
<A>ls sij quamen voir die veste
<D>ie de scoenste was ende die beste
735 <A>ls yewers stont opten rijn
<E>legast sprac hier willet sijn
<N>u siet toe seyt hi adelbrecht
<W>at dunct v gedae(n) nu alre best

&13v&

<I>ck wil wercken bi uwen rade
740 <M>i ware leet gheschiede v scade
<D>at men mochte segghen dan
<H>et quam al toe bi desen man
<D>ie coninc antwoerde hem ter talen
<I>c en quam noyt binnen der salen
745 <N>och inden houe daer ict weet
<H>et soude mi wesen onghereet
<S>oude icker nu binnen gaen
<A>en v seluen moet dat staen
<E>legast seide this mi oec lief
750 <S>idy nu een behendich dief
<I>ck sal dat cortelic wel verstaen
<L>aet ons een gat maken gaen
<I>nden muer ter goeder vre
<D>aer wi crupen moghen duere
755 <D>it so loefden sy beyde wel
<S>y bonden daer haer orssen snel
<E>n ghinghe(n) ter muer sonder gheluyt
<E>legast die trac een yser wt
<D>aer hi den muer met soude picken
760 <D>oe began die coninc te tricken
<H>i bracht tcouter voert vander ploech
<D>oe stont elegast ende hi loech
<E>n vraechde waer hijt dede maken
<C>onstic tsmeesters huys gheraken
765 <I>ck dede maken daer na sulc een
<A>ldus ghedaen sach ick noyt gheen
<B>esighen tot sulcken sticken
<D>aer me(n) mede soude doerpicken

&14r&

<D>ie coninck sprachet mach wel sijn
770 <I>c quam gheuaren opten rijn
<D>ies es leden den derden dach
<D>at ic voer om mijn beiach
<I>c moeste daer mijn yser laten
<W>ant het ontviel mij opter straten
775 <D>aer men mi veruolchde achter
<I>c en dorste keeren doer den lachter
<I>c en mochter niet gheraken ane
<E>nde dit nam ic bider mane
<D>aer ict vant aen een ploech
780 <E>legast sprac het is goet ghenoech
<M>oghen wi daer nu in gheraken
<D>oet hier na een ander maken
<S>y lieten die tale sy maecten een gat
<E>legast wracht en tvoechde hem bat
785 <D>at hi daer toe dede sijn lede
<D>ant den coninck karel dede
<A>ls was hi groot en(de) daer toe sterc
<H>i en konste niet sulcken werc
<W>anneer sy tgat vanden muere
790 <H>adden al doer grauen duere
<E>nde sij daer in souden gaen
<E>legast sprac ghi sult ontfaen
<H>ier buten dat ic v sal brenghen
<H>i en woude niet gehenghe(n)
795 <D>at die coninc binnen quame
<W>ant hi ontsach hem der onvrame
<H>i en docht hem gheen behendich dief
<N>ochtan woude hi leet ende lief

&14v&

<M>et hem deylen en sijn ghewin
800 <K>arel bleef buten elegast ghinc in
<E>legast conste behendichede
<D>ie hi proefde ter menigher stede
<H>i was minlijc ende mate
<H>i trac een cruyt wt eenen gate
805 <E>n(de) staect binnen sinen monde
<D>ie sulc een hadde hi verstonde
<W>at hanen crayen en(de) honden hylen
<S>oe verstont hi ter seluer wijlen
<A>en eenen have ende aen eenen hont
810 <E>nde seyden dat die coninc stont
<B>uten den houe iu haer latijn
<E>legast sprac hoe mach dit sijn
<S>oude die coninc sijn hier voren
<I>c duchte dat mij naket toren
815 <I>ck ben verraden na mijn ghedochte
<O>ft mij verleyt nu alfs ghedrochte
<E_2><L>egast ghinc al daer hi liet
<D>en coninc en daer hi va(n) hem schiet
<E>nde seyde wat hi hadde verstaen
820 <H>em en bedroghe sijne waen
Ø
Ø
<B>eyde aen hanen ende aen honden
<D>iet in haren latine vonden
825 <D>at die coninc ware al daer
<M>aer hi en wiste niet hoe naer
<D>oen seyde karel die edel man
<W>ie heuet v gheseyt dan
<W>at soude die coninc hier doen
830 <S>oudij gheloouen aen een hoen

&15r&

<O>ft betrouwen van dat een hont bast
<S>oe en is v ghelone niet vast
<M>i dunct dat ghi mi saghen telt
<W>aer toe eest goet dat ghi mi quelt
835 <V> gheloue en is niet vast
<N>u hoort dan ghi sprac elegast
<E>n stac den coninc inden mont
<E>en cruyt dat daer voer hem stont
<E>nde seyde nu suldi verstaen
840 <S>o ic te voren hebbe ghedaen
<E>chter crayde die hane een sede
<A>lso als hi te voren dede
<D>at die coninc ware daer
<M>aer hi en wiste niet hoe naer
845 <G>heselle sprac doen elegast
<I>c wilde ghehanghen sijn aen eenen bast
<E>n es die coninc niet hier bi
<D>oe seide coninc karel tfij
<G>heselle sydij dus seere veruaert
850 <I>c waende dat ghi koender waert
<D>oet v dinghen en laet ons gaen
<A>l soudemen ons heden vaen
<E>legast sprac ic sals beghinnen
<L>aet sien wat suldi daer aen winnen
855 Ø
Ø
<E>legast eyschste sijn cruyt weder
<D>ie coninc socht op ende neder
<E>n wederom in synen monde
860 <M>aer hi verloest al mitter stonde
<H>i en mochts daer vinden niet
<D>ie coninc sprac wats mi ghesciet

&15v&

<M>i dunct ick heb mijn crnyt verloren
<D>at ic hadde terstont voren
865 <B>eloken tusschen mijne tande
<B>ij mijnre wet het dunct mi scande
<D_2><O>en loech elegast echt
<E>nde seyde steldi oec adelbrecht
<H>oe coemt datmen v niet en vaet
870 <T>elcken als ghi stelen gaet
<D>at ghi leeft is wonder groot
<G>hi en waert langhe wijle doot
.<G>heselle seyt hi onuerholen
<I>ck hebbe v cruyt hier ghestolen
875 <G>hi en weet van stelen niet een haer
<D>ie coninc peynsde ghi segt waer
<M>et dien liet hi sijn tale
<G>ode beual hijt altemale
<D>at hyen daer woude borghen
880 <E>ens deels was hi in sorghen
<N>ochtans co(n)ste hi behendichede
<D>aer hi alle die ghene mede
<S>lapen dede van dier salen
<E>nde ontsloet doen altemalen
885 <S>loten die men met slotelen sloot
<W>aren sy cleyne ofte groot
<E>n(de) ghinck ten scatte daer hi lach
<E>ert yemant hoorde ofte sach
<E>nde haelde voert en(de) brochte
890 <A>lso vele als hem goet dochte
<D>oen wilde karel van danen ryden
<E>legast hieten ontbeyden

&16r&

<H>i soude om eenen sadel gaen
<D>ie in die camer ware ghestaen
895 <D>aer eggheric en(de) sijn wijf in lach
<D>ie schoenste die noyt man sach
<H>i en leeft niet die v seide
<H>oe costelic het was dat ghereyde
<E>nde oec hoe dat voerboech
900 <E>n was te prisen niet ghenoech
<D>aer hinghen aen hondert scellen groot
<D>ie al waren van goude root
<E>nde clincken als eggheric rijdt
<G>heselle doet wel en(de) ontbeyt
905 <I>c sale hem sinen sadel stelen
<A>l soudic hanghen bider kele(n)
<D_2><I>t was den coninc onbequame
<H>i hadde eer ontbeert der vrame
<V>anden sadel en(de) tghewin
910 <D>an elegast keerde weder in
<A>ls elegast quam ten ghereyde
<D>aer ic heden eer af seyde
Ø
Ø
915 <G>auen die sulcke eenen clanck
<D>atter eggeric bij ontspranck
<W>t sinen slape ende seyde
<W>ie is daer te mijnen ghereyde
<H>i woude trecken sijn sweert
920 <H>addet die vrouwe niet gheweert
<D>ie hem seyde ende vraghede
<W>attet ware dat hi iaghede
<O>ft hem aluen wilden verleyden
<S>y nam tswaert al metter scheyden

&16v&

925 <E>n seyde daer en mach niemant
<I>n comen tsy vrient of viant
<H>et es een ander dinc dat v nu deert
<S>ij vermaende hem en(de) besweert
<D>at hi haer seide sijn ghedochte
930 <W>aer bi dat hi niet en mochte
<S>lapen binnen drie nachcen
<D>at sij wel conste ghewachten
<N>och eten binnen drie daghen
<D>it began sy hem te vraghen
935 <V>rouwen list is menichfout
<S>ijn sij ionc oft sijnse oec out
<S>o langhe lach sij hem daer an
<D>at hi haer te segghe(n) began
<D>at hi haers broeders doot hadde geswore(n).
940 <E>nde die dit te doene waren vercoren
<S>ouden daer cortelike(n) comen
<H>i ghincse haer bi namen noemen
<H>oe sij hieten en wie sij wareu
<D>ie den coninc wilden daren
945 <I>t hoorde te samen elegast
<E>nde hielt in sijn herte vast
<H>i peynsde hi soudt brenghen voert
<D>ie ontdaet ende die valsche moert
Ø
950 Ø
<S>ij seyde mi waer lieuer vele
<D>at men v hinghe bider kele
<D>an ick dat ghedoghen soude
Ø
955 Ø
<E>nde eggheric sloech so houde
<D>ie vrouwe voir nase ende mont
<D>at haer dbloet ter seluer stont

&17r&

<T>er nase en(de) te monde wt brat
960 <S>ij rechte haer op en(de) stac
<H>aer aenschijn voir tbedde boem
<E>legast die nam dies goem
<E>nde croper liseliken toe
<I>n sinen rechtereu hantschoe
965 <O>ntfinc hijt tbloet vander vrouwen
Ø
<T>ot teeken datmen soude aenscouwen
<E>nde den koninc doen bringhen voren
<D>at hi hem wachte voir den toren
970 <D>oe seide elegast een ghebede
<D>aer hi alle die ghene mede
<S>lapen dede die daer waren
<E>n sprac sijn woert sonder veruaren
<T>ot dat sij beide sliepen vast
975 <E>nde doen ontstal hem elegast
<S>ijnen zadel ende sijn swaert
<D>at hi lief hadde ende waert
<E>n(de) maecte hem sijnre vaerde
<B>uten den houe tsinen paerde
980 <T>otten coninc die seer dochte
<A>l om tgoet dat elegast brochte
<H>i en hadder niet langher ghestaen
<H>adt na hem moghen gaen
<S>o seer was hi doen vererret
985 <H>i vraechde waer hi had ghemerret
<E>legast seide ten is mijn scult niet
<B>i al dat god hem cruce(n) liet
<T>is wonder dat mijn herte niet en breect
<V>anden rouwe dier inne steect

&17v&

990 <T>en sal nu brekeu nemmermeer
<D>oer groten rouwe noch doer seer
<D>ies ben ic al seker te voren
<M>ijn herte heeft so groten toren
<G>heselle seyt hi dits tghereyde
995 <D>aer ic v heden af seyde
Ø
Ø
<D>it wilt bewaren want ic sal gaen
<N>u eggheric sijn hoeft af slaen
1000 <O>fte doden met eenen kniue
<D>aer hi leyt bi sijnen wijue
<D>at en lietick niet om al dat gout
<D>at die gansse werelt inne hout
<I>ck sal weder keeren schiere
1005 <D>oe bemaenden die coninc diere
<D>at hi hem seide doer wat sake
<H>i so seer ware tonghemake
<W>ant hi noch vroem waer en al ghesont
<E>n had wel ghecreghen =x.=hondert pont
1010 <D>aer toe tghereyde daer hi om ghinc
.<G>heselle sprac hi een ander dinc
<I>s dat mijnre herten so seere deert
<E>nde mijnen droeuen sin verteert
<I>c hebbe alle mijn goet verloren
1015 <E>nde des conincs hulde te voren
<N>u meendic te verwinnen mijn armoede
<E>nde versoenen den coninc vroede
Ø
Ø
1020 Ø
Ø
<M>ijnen heere/maer hem naect toren
<E>ggheric heeft sijn doot ghesworen
<E>nde wilt hem doen steruen morghen vroe.
1025 <I>c salt v vertellen ende segghen hoe

&18r&

<A>ls coninc karel dit verstoet
<W>iste hi wel dat dien raet was goet
<D>at hem god te stelen gheboot
<O>m hem te bescudden vander doot
1030 <H>i dancte seer oetmoedelike
<B>ode den heere van hemelrijke
<D_2><O>en antwoerde die coninc saen
<H>oe so waendi dan tontgaen
<O>ft ghi hem staect met eenen kniue
1035 <D>aer hi leyt bi synen wijue
<T>hof soude verstormen al
<G>hi en had meer dan gheual
<B>hi soudt saen hebben vercocht
<E>nde v lijf ten eynde ghebrocht
1040 <S>oudi v worpen in sulker noot
<S>terft die coninc so is hi doot
<V>an deser talen laet nu wesen
<G>hi soudt des rouwen wel gheneseu
<D>it seide hi doer behendichede
1045 <O>m elegast te proeuen mede
<D>aer toe wasser noch een andere an
<H>i hadde gheerne gheweest van dan
<D>at langhe letten was hem leet
<E>legast antwoerde ghereet
1050 <B>i alle dat god mi lenen liet
<E>n waerdi mijn gheselle niet
<T>en bleue ten nacht niet onghewroke(n)
<D>at ghi so na hebt ghesproken
<D>en coninc karel mijnen heere
1055 <D>ie weerdich is alder eere

&18v&

<B>iden heere die mi ghewrochte
<I>ck sal voerderen mijn ghedochte
<E>nde oec wreken mijnen toren
<W>ant tsconincs doot is ghesworen
1060 <E>nde eer ick vander borch scheede
<S>alt eggherick vergaen te leede
<D>ie coninck peynsde dits mijn vrient
<A>l heb ics qualijc op hem verdient
<I>c salt beteren mach ick leuen
1065 <H>i sal verwinnen alle sijn sneuen
.<G>heselle ick sal v wijsen bet
<H>oe ghi hem brenghen sult int net
<E>ggherike van <E>gghermonde
<R>ijdt nu inder morghenstonde
1070 <T>otten coninc daer ghi hem vint
<V>ertelt hem daer ende ontbint
<D>ie ontdaet ende grote moert
<A>ls hi sal horen v ghetrouwe woert
<G>hi sulter bi versoenen al
1075 <V> loen en sal niet wesen smal
<G>hi moght rijden bi sijnre sijden
<A>l v daghen ende v tijden
<G>helijck oft ghi sijn broeder waert
<S>o langhe als v god ghespaert
1080 <E>legast seide wat mijns gheschiet
<I>ck en come voir den coninc niet
<D>ie coninck is op mi so gram
<O>m dat ick eens ghecreech ende nam
<V>an sinen scatte sulcke schaerden
1085 <D>at cume weerdich was twee paerde(n)

&19r&

<I>ck en come niet dair hi mij saghe
<N>och bi nachte noch bi daghe
<D>ats verloren en teghenspoet
<W>il ick v segghen dan wat ghi doet
1090 <S>prac kaerle die edel man
<R>ijt uwen wech in uwen dam
<D>aer ghi liet v ghelellen
<E>nde hoort wat ic v sal vertellen
<V>oert met v onser beider beiach
1095 <T>ot morghen opten schoonen dach
<D>an deylen wi met ghemake
<I>c sal bode sijn vander sake
<T>otten koninc daer icken weet
<S>loechmen hem doot het ware mi leet
1100 <M_2><E>t deser talen dat sij schieden
<E>legast voer tot sijnen lieden
<D>aer hise liet in synen dam
<E>nde karel die edel man
<V>oer tinghelen op sijn casteel
1105 <S>ijn herte en was niet souder riueel
<D>atten die ghene wilde verraden
<D>ie hem soude staen in staden
<S>oude alle recht na rechte gaen
<D>oen vant hi die poerte noch ontdaen
1110 <E>nde sijne lieden sliepen alle
<H>i bant sijn ors opten stalle
<E>nde ghinck ter cameren darr hi lach
<E>ert yemant hoorde ofte sach
<D>oen hij sijn wapen af hadde ghedaen
1115 <S>o was die wachter daer ghestaen

&19v&

<T>er hoogher tinnen en blies den dach
<D>ie men schone verbaren sach
<D>oen wert ontwake menich man
<D>ien god den slaep sende an
1120 <D>oen die coninc stelen voer
<D>at was hem een schone boer
<D>oen sende karel die coninc
<O>m eenen sijnen kamerlinc
<E>nde om sijnen verholen raet
1125 <D>aer seyde hi hoet met hem staet
<H>oe dat hi wiste wel te voren
<D>at sijne doot waer ghesworen
<V>an eggherick van <E>gghermonde
<D>ie comen sal in corter stonde
1130 <M>et alle die macht vanden lande
<O>m hem al daer te doene scande
<I>a daer toe te nemen sijn leuen
<D>at sij hem goede(n) raet wilde(n) gheuen
<D>at hi behouden mochte sijn eere
1135 <E>nde dat doer haren gherechten heere
<D_2><O>en seide die hertoghe van bayuier
<L>aetse comen sy vinden ons hier
<H>et sal den menighen costen tleuen
<I>ck sal ons goeden raet gheuen
1140 <H>ier is menich sterc fransoys
<W>t vranckerijc ende wt bollonoys
<M>enich ridder en menich seriant
<D>ie met v hier quamen int lant
<S>ij sullen hem wapenen altemale
1145 <E>nde trecken in die hooghe zale

&20r&

<E>nde ghi selue heer coninck
<S>ult ghewapent staen inden rinck
<D>ie v daer wil slaen oft deren
<S>al hem seer moeten verweren
1150 <D>bloet sal hem loopen wt den sporen
<S>o sal oec eggheric als te voren
<D>esen raet docht hem seer goet
<S>ij wapenden hem mitter spoet
<A>lle die daer toe dochten
1155 <E>nde wapene draggen mochten
<B>eyde cleyne ende daer toe groot
<S>ij duchteden swaren weder stoot
<E>ggherick die was van grooter macht
<N>ochtans alle die hadden cracht
1160 <W>eder daer ende opten rijn
<W>ouden in sconincs hulpe sijn
<M>en dede ter poerten tsestich man
<G>hewapent wel ende halsberghen an
<A>ls eggherics volck quam gheuaren
1165 <T>ot sconincs houe metter scaren
<O>ntdede men die poerten wide
<E>nde lietse alle dore liden
<D>oen sij voert quamen in dat hof
<D>ede men haer cleder daer of
1170 <D>oen vant men naest haren liue
<W>itte halsberghen ende scarpe kniue
<D>ie ontdaet was al openbaer
<M>en leydse doen gheuanghe(n) daer
<A>lte met mittien sij quamen
1175 <T>ot datmer een deel hadde bi namen
Ø
Ø

&20v&

<D>aer na quam eggheric gheuare(n)
<C>ortelic metten laetsten scaren
1180 <D>aer alle die moert an stoet
<D>oen hi ghestelt was te voet
<E>nde waende gaen in die sale
<S>loet men die poerten te male
<M>en vincken als dander dede
1185 <M>en vant ghewapent sijne lede
<B>at dan yemant die daer was
<M>en leyden voert in dat pallas
<V>oer den coninc sijnen heere
<D>at mocht hi hem wel scamen seere
1190 <D>ie coninc leyde hem veel te voren
<M>aer hi en wilder niet af horen
<H>i loechende alle die ondaet
<E>nde seyde heer hebt beteren raet
<D>adij mi lachter al onverdient
1195 <G>hi hadt verloren menighe(n) goede(n) vrient
<G>hi en waert oec nye soe coene
<N>och oec mede gheen baroene
<D>ie mi dorsten staen te staden
<D>at ic v soude hebben verraden
1200 <W>aer daer iemant dies begaerde
<I>c daet hem loechenen metten swaerde
<O>ft metten oerde van mijnen spere
<N>u come voert dies beghere
<A_2><L>s die coninc dit verstoet
1205 <W>as hi blide in sineu moet
<E>n(de) seynde boden na elegaste
<B>oden na boden vaste

&21r&

<D>aer hi was inden woude
<E>n(de) ontboet hem harde houde
1210 <E>n(de) vergaf hem alle misdaet
<I>n dien dat hi den kamp bestaet
<T>eghen eggherike
<H>i souden maken rijke
<D>ie boden en letten niet
1215 <S>i deden dat hem die coninc hiet
<S>y voeren ter stonden
<D>aer sy elegaste vonden
<D>at hem die coninc beual
<S>eyden sy elegasten al
1220 <D>ie seere verblijdde vanden woerde
<A>ls hi die niemare hoorde
<H>i liet ligghen sijn ghereyde
<S>onder eenich langher beyde
<D>at hi eggherijke stal
1225 <H>iet hi ende beual
<H>i swoer bi sijnre kerstenhede
<W>aer hem god sculdich een bede
<H>i en begheerde ander goet
<D>an hi den kamp vechten moet
1230 <E>n(de) sinen gherechten heere
<O>m te behoudeu sijn eere
<S>ij voeren wech metter spoet
<D>oen elegast die ridder goet
<Q>uam in des conincs sale
1235 <N>u moechdi horen sine tale
<H_2>ij seyde god hoede dit gesinne

&21v&

<D>en coninc en(de) die ic hier vinde
<M>er eggheric en groete ic niet
<G>od die hem crucen liet
1240 <O>m onsen wille vele vermach
<D>ie laet mi sien op desen dach
<E>n(de) maria die maghet soete
<D>atmen te winde gaen moete
<E>ggherick van egghermonde
1245 <M>ochte god doen sonde
<S>o heeft hi sonde ghedaen
<D>at hij der galghen es ontgaen
<O>m dat hi swoer mijns heeren doot
<S>onder bedwanc ofte noot
1250 <A>ls dit elegast hadde ghesproken
<E>ggheric hadt gaerne ghewroke(n)
<M>aer hi en hads die macht niet
<D>aer was menich die hem liet
<D>ie coninc antwoerde daer of
1255 <S>ijt willecome in mijn hof
<N>u vermane ic v bi alle dien
<D>ies god van sonden plien
<D>at ghi segt en(de) brenct voert
<D>ie ouerdaet en(de) die moert
1260 <V>an eggheric die ghi hier siet
<D>at en laec doer niemant niet
<G>hi en segt waer en(de) niet el
<H>oe die auentuer gheuel
<E>legast seide ghaerne
1265 <M>i en staets niet tonbaerne

&22r&

<I>c ben seker wel te voren
<D>at eggheric heeft v doot ghesworen
<I>c hoerdet hem seggen daer hi lach
<E>n(de) gaf sinen wiue eenen slach
1270 <D>at sijt dorste anden
<D>aer haer bloet ten tanden
<T>er nase en(de) te monde wt brack
<S>i rechte haer op en(de) stack
<H>aer aenschijn ouer tbedde boem
1275 <I>c was daer en(de) nams goem
<E>n(de) croper liseliken toe
<I>n minen rechteren hanschoe
<O>ntfinc ic tbloet vand[er] vrouwen
<D>oen liet hi den coninc sconwen
1280 <E>n(de) hem alle diet wilde sien
<D>orste eggheric loghenen van dien
<I>c dade hem liden der ondaet
<E>er die sonne ondergaet
Ø
1285 Ø
Ø
Ø
Ø
Ø
1290 Ø
Ø
Ø
Ø
Ø
1295 Ø
Ø
Ø
Ø
Ø
1300 Ø
Ø
Ø
<E>n moghet ontseghen camp noch strijt
<D>ie verdachuaert inden crijt
1305 <T>er werelt gheenen man
<D>ies v wille staden an
<D>ie coninc antwoerde naer
<B>i mine wet ghi segghet waer
<S>oudicken voeren na recht
1310 <I>c deden slepen eenen knecht
<E>n(de) hanghen bider kelen
<D>oen ghinct mit eggheric vten spele
<E>n(de) peynsde in synen moet

&22v&

<N>a dat ghescepen stoet
1315 <B>eter is camp dan hals ontweeu
<I>nt hof en was man egheen
<D>iet spreken dorste tsijnre vromen
<D>us wort den kamp aen ghenomen
<E>en luttel nader noenen
1320 <D>ie coninc ontboet sijn baroenen
<D>at sy ghewapent te velde waren
<H>i en wildes kamps niet ontbaren
<H>i hiet den kamp ghereyden
<E>n(de) badt god dat hi moest scheyden
1325 <D>en camp en(de) tgheuechte
<N>a reden en(de) na rechte
<D>ie coninc troeste elegaste wel
<E>n(de) seyde verghinghe wel dat spel
<E>n(de) behielt hi sijn leuen
1330 <H>i soude he(m) sijn suster gheuen
<D>ie eggherick hadde te voren
<D>ie sijn doot hadde ghesworen
<M_2><E>n sloech coerden opt velt
<D>aer menich man ghewapent helt
1335 <E>en luttel voer vespertijt
<E>legast quam ierst int crijt
<O>m dat hi aen legger was
<H>i bete neder in dat gras
<E>n(de) viel op die knien in sijn ghebede
1340 <E>n(de) seide god doer v goedertierenhede
<I>c come v heden te ghenaden
<V>an alle mijne(n) mesdaden

&23r&

<D>ie mi ye geuel
<I>c kenne mijn misdaet wel
1345 <O>etmoedich god diet vermach
<E>n wreect niet op desen dach
<A>en mi mijne sonden
<D>oer v heilighe wijf wonden
<D>ie ghi ontfinct doer onse misdaet
1350 <H>ebt heden mijns raet
<S>oe dat ic niet en sterue
<N>och inden kamp en bederue
<I>st dat mi die sonden niet en slaen
<S>o waen ic wel van hier ontgaen
1355 <V>olmaect god doer v doghet
<I>c bidde v dat ghi mi verhoghet
<E>n(de) maria soete vrouwe
<I>c wil v dienen op rechte trouwe
<E>nde nemmermeer voert an
1360 <E>n wordic rouer noch scat man
<I>n wildernissen en(de) in wouden
<M>ach ic hier mijn lijf behouden
Ø
Ø
1365 <D>oen hi eynde sijn ghebede(n)
<S>eghende hi alle sijn leden
<S>chone met sijnre rechter hant
<S>eghende hi sijns ridders ghewant
<E>nde seghende dors dat voir hem stoet
1370 <E>nde badt gode doer oetmoet
<D>at hem draghen moest met eeren
<E>n(de) vten kampe laten keeren
.<M>et dat hi die tale seide

&23v&

<S>adt hi op sijn ghereyde
1375 <E>n(de) hinc den scilt ter lufter sijde
<N>u naket eenen groten strijde
<H>i nam in die hant dat spere
<E>n(de) eggheric quam mit groten ghere
<T>en crite waert ghewapent wel
1380 <D>ie seere was int herte fel
<H>i en seyde noch en dede
<T>e gode waert gheen ghebede
<H>i sloech met sporen vaste
<E>nde reet op elegaste
1385 <E>nde elegast op hem weder
<D>ie eggheriken stac doer tleder
<V>ander curien met ghewelt
<D>at hi neder viel op tvelt
<V>anden orsse op daerde
1390 <E>ggheric ghinc ten swaerde
<D>at hi trac vter scheyde
<H>i seyde nu sal ic v doden beyde
<E>legast v en(de) v paert
<T>en sij dat ghi ter vaert
1395 <N>eder beet op die mouden
<S>o mach v ors tlijf behouden
<H>et is so sterc en(de) soe groot
<H>et waer scade sloech ict doot
<D>ie menighe soudet beclaghen
1400 <M>oechdij v lijf ontdraghen
<S>o behoudij v paert
<E>legast sprac ter vaert

&24r&

<T>en ware dat ghi te voete sijt
<I>c soude corten desen strijt
1405 <I>c en wil v te voete niet slaen
<I>ck wil prijs aen v begaen
<A>l soudts mi sijn te wors
<N>u sittet weder op v ors
<L>aet ons vechten ridderlike wise
1410 <I>c hebbe lieuer datmen mi prijse
<D>an ic v sloeghe bi rampe
<A>l soudic bliuen inden kampe
<D_2><I>t was den coninc karel leet
<D>at elegast so langhe meert
1415 <D>at hi eggerick spaert
<E>ggheric vinc sijn ors ter vaert
<D>oe elegast die tale seide
<S>at hi op in sijn ghereyde
<D>oen verhief daer eenen strijt
1420 <T>ot langhe na vespertijt
<E>n quam niemant daer hi sach
<N>oyt op eenen dach
Ø
Ø
1425 Ø
Ø
Ø
Ø
Ø
1430 Ø
<S>o fellen strijt tussche(n) hem tween
<A>ls sij hadden al in een
<D>at is loghene gheen
.<D>oe seide die coninc van vranckerijke
1435 <O> god also ghewaerlike
<A>ls ghi hier moghende sijt
<S>o moetij corten desen strijt
<E>nde dit langhe gheuechte
<N>a redene ende na rechte

&24v&

1440 <E>legast hadde een swaert
<H>et was sijns ghewichten waert
<V>an ghemalen goude root
<E>lcken man te sijnre noot
<D>ie coninc haddet hem ghegeuen
1445 <E>legast die heuet verheuen
<E>nde sloech eenen slach so seere
<B>ider hulpen van onsen heere
<D>us ist al besere
<E>nde doer des conincs karels bede
1450 <D>ie hi ouer elegast dede
<S>o dat hi hem rouede
<T>meeste deel vanden hoefde
<E>n(de) viel doot vten ghereyde
<D>it sach die coninc ende seide
1455 <G>hewarich god ghi sijt hier bouen
<M>et rechte mach ic v wel louen
<D>ie mi so menighe eere doet
<D>ie v dienen sij sijn vroet
<G>hi moecht helpen en(de) beraden
1460 <D>ie aen v soecken ghenaden
<N_2><V> wil ic corten dese dinc
<M>en sleepte eggheric en(de) hinc
<E>n(de) alle die verraders mede
<D>aer en halp saeck noch bede
1465 <E>legast bleef in die eere
<D>ies dancte hi onsen heere
<D>ie coninc gaf hem eggherics wijf
<S>ij waren tsamen al haer lijf

&25r&

<D>us moet god al onse saken
1470 <V>oir onse doot te goede maken
<D>es gonne ons die hemelsche vader
1472 <N>u segghet <A>men allegader
____