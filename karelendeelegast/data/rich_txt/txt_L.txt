_KE_

&1v&

1 <D_6> <I>ts een schone hystorie ende waer
<D>ie ick vertellen sal hoorter naer
<H>et was op eenen morghen stonde
<D>at coninck karel slapen soude
5 <T>ynghelen al opten rijn
<D>at lant was alle gader sijn
<K>eyser was hy ende coninck mede
<H>oort hier wonder ende waerhede
<W>at den coninck daer gheuel
10 <D>at weten noch die menighe wel
<T>ynghelen al daer hy lach
<E>nde waende op den anderen dach
<C>roone te draghen ende houden hof
<O>m te vermeeren sinen lof
15 <D>oen hy al daer lach en sliep
<E>en heylich enghel aen hem riep
<S>oe dat die coninck waert in wake
<B>y des enghels soete sprake.
<E>nde seyde staet op edel man
20 <D>oet haestelijck v cleeder an
<W>apent v ende vaert stelen
<G>od heuet my doen beuelen
<D>ie in hemelrijck es een heere
<O>ft ghy verliest lijf ende eere.
25 <E>n steeldy in deser nacht niet
<S>oe sal v euel sijn gheschiet
<G>hy suster om moeten steruen
<E>nde uwes leuens selue deruen.
<E>er emmermeer scheyt dit hof
30 <N>v wilt wachten v daer of
<E>n vaert stelen oft ghy wilt.

&2r&

<N>eemt v speere ende uwen schilt
<W>apent v ende sidt opt paert
<H>aestelijck ende niet en spaert
35 ¶<D>it verhoorde aldus die coninck
<H>et dochte hem een vreemde dinck
<W>ant hy daer nyemant en sach
<W>at dat roepen bedieden mach.
<S>lapende waendet hy hebben gehoort
40 <E>nde en hielt hem nyet aen dat woert
Ø
Ø
<D>ie enghel die van god quam
<S>prack totten coninck als die was gram
45 <S>taet op karel ende vaert stelen
<G>od hyetet my v beuelen
<E>nde ontbiedet v te voren
<A>nders hebdy v lijf verloren
<M>et dyen woerden doen sweech hy
50 <E>nde die coninck riep ay my
<A>ls die veruaert ende vereemt
<W>at es dat dit wonder neemt
<I>st alfs bedroch dat my quelt
<E>nde dit groote wonder telt
55 <A>y hemelsche hooghe doctrijn
<W>at noode soude my nv sijn
<T>e stelen ick ben soe rijcke
<T>en es man in alle aertrijcke.
<W>eder coninck ofte graue.
60 <D>ie soe rijcke es van haue
<H>y moet my sijn onderdaen
<E>nde te mijnen dienste staen.
<W>ant mijn lant es groot
<M>en vint nyewerts mijn ghenoot

&2v&

65 <D>at landt es alle gader mijn
<D>aer toe colen opten rijn.
<E>nde tot roome also voort
<G>helijck den keyser toe behoort
<I>ck ben heere mijn wijf es vrouwe
70 <O>ost totter wilder denouwe
<E>nde west totter wilder zee
<N>ochtans heb ick goets veel meer.
<G>alissien ende spaengien lant
<D>at ick seluer wan metter hant
75 <E>nde ick die heydenen verdreef
<D>at my dlant alleene bleef
<W>at noode soude my sijn dan
<T>e stelen nv allendich man
<W>aerom ontbiedt my dit god
80 <N>ode breke ick sijn ghebot
<W>ist ick dat hijt my ontbode
<E>n mochtes niet ghelouen node
<D>at my god den lachter ionste
<D>at ick te stelen begonste
85 <D>aer hy lach in dit ghepeyns
<H>ier en daer weder ende gheueyns
<S>oe vaecte hem een luttelkijn
<S>oe dat hy loeck die oghen sijn
<D>oe seyde die enghel hem te voren
90 <W>ildy gods ghebot verhoren
<H>eer coninck soe sidy seer ontdaen
<H>et sal v aen v leuen gaen
<D>ie enghel vanden paradijse
<S>prack totten coninck als die wijse
95 <V>aert stelen ende wert een dief

&3r&

<A>l hebdijs nv groot ongherief
<H>et sal v naemaels werden lief
¶<M>et deser talen voer die enghel van dan
<E>nde karel hem te seghenen began
100 <V>an grooten wonder dat hij hoorden
<G>ods ghebot ende sijn woerden
<E>n wil ick niet laten achter
<I>ck sal dief wesen al eest lachter
<A>l soudick hanghen bijder kele
105 <N>ochtans hadde ick lieuer vele
<D>at my god name ghemeene
<D>at ick van hem houde te leene.
<B>eyde borch ende daer toe lant
<S>onder mijns ridders ghewant
110 <E>nde ick my moeste gheneren.
<M>etten schilde ende met der speeren
<A>ls die gheene die nyet en heeft
<E>nde op die auontuere leeft
<D>at waer nochtans mijne wille bet
115 <O>ft dat ick verloren hadde een let
<D>an ick moet stelen varen.
<T>er duyster nachte sonder sparen
<O>ft daer om god verwercken
<N>v soe moet hy hem verstercken
120 <I>ck woude ick waere wter salen
<S>onder sprake ende verhalen
<E>nde het my waere ghecost op den rijn.
<S>euen borghen van steenen fijn
<W>at sal ick segghen van oneeren
125 <D>en ridderen ende den ioncheeren
<D>ie hier ligghen in dese sale

&3v&

<W>at sal nv wesen mijne tale
<D>at ick tot deser duyster nacht
<A>lleene sonder yemants cracht
130 <M>oet nv varen in een ander lant
<D>at my vreemdt es ende onbekant
<M>et deser talen ghinck ghereden
<C>oninck karel ende hem cleeden
<M>et sijnen dierbaren ghewaden
135 <A>ls die te stelen was beraden
<H>et was altoes sijne sede
<D>atmen sijne wapene dede
<T>en bedde al daer hy lach
<T>waren die beste die ye man sach
140 <A>ls hy dus ghewapent was
<G>hinck hy daer doer dat pallas
<T>en was doere noch slot soe goet
<N>och poorte die hem weder stoet
<S>y waren teghen hem ontdaen
145 <D>aer hy wilde mocht hij gaen
<D>aer en was nyemant dye hem sach
<W>ant dat wolck alle gader lach
<I>n vasten slape als god woude
<D>at dede doer des conincx houde
150 <S>ijne hulpe was hem al ghereet
<A>ls hy die borch brugghe leet
<G>hynck die coninck voert met liste
<T>otten stalle al daer hy wiste
<S>ijnen ors ende sijn ghesmijden
155 <S>onder eenich langher beyden.
<H>y saeldet ende satter bouen
<O>pt ors datmen mochte louen

&4r&

<D>oen hy ter poorten ghereden quam
<S>ach hy daer ende vernam
160 <D>en wachter ende den portier
<D>ie luttel wisten dat hier
<S>oe nae hem metten schilde
<S>y sliepen vast als god wilde
<D>ie beete ende ontdoet
165 <D>ie poorte die ghesloten stoet
<E>nde leyde al daer sijn ors wt
<S>onder nyemare ende gheluyt
<D>oen sach hy in sijn ghereyde
<C>oninck karel ende seyde
170 <G>od alsoe ghewaerlijcke
<A>ls ghy quaemt op aertrijcke
<E>nde wert sone ende vader
<O>m ons te verlossen alle gader
<D>at <A>dam hadde verloren
175 <E>nde daer na hem wert gheboren
<G>hy liet v aenden cruce slaen.
<D>oen v die ioden hadden gheuaen
<S>y staken v met eenre speere
<E>nde sloeghen v oeck soe seere
180 <D>ese bitterlijcke doot
<O>ntfinck die heere doer onse noot
Ø
<E>nde soe swaerlijcke alst was waer
<E>nde ghy heere lazaruse
185 <D>aer hy lach in sijn cluse
<W>oudet verwecken vander doot
<E>nde vanden steenen maken broot
<E>nde vanden water maecte wijn
<S>oe moet ghy in mijn gheleyde sijn

&4v&

190 <I>n deser duyster middernacht
<E>nde baert aen my uwe cracht
<O>etmoedich god ende vader
<A>en v keer ick my alle gader
<H>y was in seer veel ghedochten
195 <W>aer si best henen varen mochten
<D>aer hij stelens soude beghinnen
<M>et dien hi int wout quam binnen
<D>at niet verre en stont daer van
<C>oninck karel die edel man
200 <D>oen hy quam ghereden daer
<D>ie mane scheen ouer al claer
<D>ie sterren lichten aenden throne
<H>et weder was claer ende schone
<E>ens soe peysde doe die coninck
205 <I>ck was ghewoene voer alle dinck
<D>ieuen te haten waer ickse wiste
<D>ie den lieden al met liste
<H>aer goet stelen ende rouen
<N>v mach ick hem wel ghelouen
210 <D>ie leuen bider auontueren
<S>y weten wel dat si verbueren
<L>ijf ende goet machmense vaen.
<M>en doetse hanghen ende thoeft af slaen
<O>ft te steruen een argher doot
215 <H>aer lieder anxt es dicwil groot
<N>emmermeer en gheualt my dat
<D>at ick man doer cleynen scat
<S>teruen doe in al mijn leuen
<I>ck hebbe <E>legasten verdreuen
220 <O>m cleyne saken wt mijnen lande.

&5r&

<H>y sedt dicwils sijn lijf te pande
<O>m dat goet daer hy bi leeft
<I>ck wane hij dicke sorghe heeft
<H>ij en heeft lant noch leen
225 <N>och ander toeuerlaet oeck gheen
<D>at hy met stelen can beiaghen
<D>aer op moet hij hem ontdraghen
<I>ck nam hem tlant daer hy was heere
<D>at mach my nv wel rouwen seere
230 <D>at ick hem nam borch ende lant
<D>es was ick ombecant
<W>ant hy hadde in sijnre scaren
<D>ie met hem onthouden waren
<K>ynderen ende knapen een groot ghetal
235 <D>ye ick te samen onterft heb al
<B>eyde van lande ende van goede
<E>nde volghen hem in alder armoede
<I>ck en laets nyewers ghedueren
<D>iese onthielde ick dade hem verbueren
240 <B>eyde borch ende daer toe leen
<H>y en heuet toeuerlaet ne gheen
<H>y moet hem altoes onthouden
<I>n wildernissen ende oeck in wouden
<E>nde moet alleene beiaghen
245 <D>aer sy hem allen op ontdraghen.
<M>aer soe veel duechten isser an
<H>y en steelet gheenen armen man
<D>ie by sijnre pijnen leeft.
<D>at pelgrim ofte coopman heeft
250 <L>aet hy hem ghebruken wel
<M>aer hy en versekert nyemant el.

&5v&

<N>och bisscopen noch canoniken
<A>bten.prioers ofte moniken
<D>ekenen ende daertoe papen
255 <D>aer hijse can betrapen
<O>fte die comen in sijnre vaerden
<H>y neemt hem muylen ende paerden
<E>nde stecse wt haren ghereyde
<D>at sy vallen op der heyde
260 <E>nde neemt haer met sijnre cracht
<A>l dat sy daer hebben ghebracht
<S>iluer cleeder fatelment
<D>us beiaecht hy hem omtrent
<D>aer hi die rijcke luden weet
265 <H>y neemt hem haren schat ghereet
<B>eyde siluer ende gout
<S>ijnen list es menichfout
<N>yemant en can hem gheuaen
<N>ochtans heefter om ghedaen
270 <M>enich man sijn cracht
<I>ck woude ick nv in deser nacht
<S>ijn gheselle mochte wesen
<A>y heere god helpt my tot desen
¶ <M>et deser talen voer hy voert
275 <C>oninck karel ende heeft verhoort
<H>oe een ridder quam gheuaren
<G>hewapent inder seluer ghebaren
<A>ls een ridder die wil sijn verholen.
<M>et wapen swart als kolen
280 <S>wart was helm ende daer toe schilt.
<E>nde dat hy aen den hals hilt.
<S>ijn halsberch mochtmen diere louen

&6r&

<S>wart was die wapen rock daer bouen
<S>wart was dat ors daer hij op sadt
285 <E>nde quamen eenen sonderlinghen pat
<D>wers ghereden doer den woude
<A>ls hem die coninck moeten soude
<S>eeghende hy hem ende was in vare
<E>nde waende dattet die duuel ware
290 <O>m dat hy soe swart was ouer al
<D>en rijcken god hi hem beual
<H>y peysde vele in sijnen moet
<G>heualt my quaet ofte goet
<I>ck en sal niet vlien te nacht doer desen
295 <I>ck sal der auontueren ghenesen
<N>ochtans weet ick te voren wel
<T>is die duuel ende nyemant el
<W>aer hy van gods weghen yet
<O>uer al en waer hy soe swart niet
300 <T>es al swart paert ende man
<W>at icker aen ghemercken kan.
<I>ck duchte dat my toren naket
<I>ck bidde gode dat hy waket
<D>at dese my niet en schende
305 <E>nde als hy badt quam gehende
<S>eeghende hy hem ende was in vaer
<E>nde waende dattet die duuel waer
<N>v heeft die swarte saen vernomen
<D>en coninck daer teghen hem comen.
310 <D>oe seyde hy in sijnen sin
<D>ese es verdoelt hierin
<E>nde heeft sinen wech verloren
<I>ck wil dat aen hem verhoren

&6v&

<H>y salder laten die wapen sijn
315 <D>ie die beste sijn int aenschijn
<D>ie ick in seuen iaren sach
<V>an ghesteenten lichten sy als den dach
Ø
Ø
320 <H>et schijnt wel het en was noyt arm man
<D>ie sulcke wapenen heuet an
<E>nde sulcken ors hadde beschreden
<S>oe sterck ende soe schoon van leden
¶ <D>oen si quamen malckander te ghemoeten
325 <L>eden si al sonder groeten
<D>ie een besach den anderen wel
<M>aer si en seyden niet meer el
<A>ls hij den coninck was gheleden
<D>iet swarte oers hadde beschreden
330 <H>ielt doen stille ende dochte
<W>ie die ander wesen mochte
<W>aer om dat hij aldus lijdt
<E>nde sijnre talen oeck vermijdt
<E>nde dat hy mi niet en groetede.
335 <D>oen hij my daer ghemoetede
<D>aer toe om gheen dinck en vraghet
<I>ck wane dat hy quaet goet iaghet
<W>aer ick versekert van dien
<D>at hy quame om verspien.
340 <D>at hi my ofte die mijne
<B>renghen wilde alsoe in pijnen
<T>eghen den coninck by verrade
<H>y en lede te nacht niet sonder scade
<W>at noode soude hem nv iaghen
345 <A>chter bosschen ende haghen
346 <O>ft hy mi niet en sochte

&8r&

408 <O>p den helm op die maelgien
<D>atter meenich moeste faelgien
410 <T>en was helsberch gheen soe goet
<D>aer en liep doer dat bloet.
<D>oer die maelgien wter huyt
<D>aer was van slaghen een groot gheluyt
<D>ie spaendren vanden schilde vloghen
415 <D>ie helmen vanden hoofde boghen
<V>ol van schaerden ende van vlegghen
<S>oe scarp waren der swaerden egghen.
<D>ie coninck peysde in sinen moet
<T>er wapenen es dese goet
420 Ø
Ø
<S>al ick hier lijden mijns namen
<I>ck souts my eewelijcken schamen
<N>emmermeer en ghecreech ick eere
425 <D>oen sloech hi eenen slach soe seere
.<O>pten swarten die voer hem helt.
<D>at hi hem manlijck hadde gheuelt
<E>nde vanden ors tumelen dede
<T>usschen hem beyden was cleyne vrede.
430 <D>ie swarte sloech op den heere
<E>enen slach en sloech soe seere
<O>p sijnen helm so dat hi boech
<E>nde tswaert in tween stucken vloech.
<S>oe anxtelijcken groot was den slach
435 <W>anneer die swarte dat versach
<D>at hij sijn swaert hadde verloren
<A>charmen dat ick ben gheboren
<P>eysde hij doen in sinen moet
<D>at ick leue waer toe eest goet.
440 <I>ck en hadde noyt goet gheual

&8v&

<N>och nemmermeer hebben en sal
<W>aer mede sal ick verweeren
<I>ck prijs mijn lijf twee peren.
<W>ant ick nv ben ydel der handen
445 <D>oen dochtet den coninc wesen scande
<E>enen te slaen die voer hem helt
<D>oen sach hi liggen tswaert int velt
<I>n twee stucken al daer ghebroken
<P>eysde hi ten is niet ghewroken.
450 <D>ie eenen slaet oft een doet deeren
<D>ie hem niet en konde gheweren.
<D>us hielden si stille in dat wout
<H>aer ghepeys was menichfout
<D>een wie dander wesen mochte
455 <B>iden heere die my ghewrochte
<S>prac die coninc sonder saghe.
Ø
Ø
<G>hi hebt gheleeft alle v daghe
460 <O>ft ghi en segget mi wie dat ghi sijt
<E>nde laet ons corten desen strijt
<M>ach ick met eeren lijden
<I>ck sal v henen laten rijden.
<A>ls ick uwen name weet
465 <D>ie swarte sprac ick ben bereet
<I>n dien ghi my maket vroe
<W>at nootsake dat v doe
<D>at ghi hier quaemt te nacht
<E>nde wiens toren dat ghi wacht
470 <D>oe seyde karel die edel man
<S>egt mi het ierste ick segt v dan
<W>at ick hier soeke ende iaghe
<I>ck en derf nyet rijden bi den daghe

&9r&

<T>en es sonder nootsake niet
475 <D>at ghi my dus ghewapent siet
<I>ck sal v segghen hoe dattet coemt
<A>ls ghi my uwen name noemt
Ø
Ø
480 <D>ies sijt seker ende vast
<H>eer antwoerde elegast
<D>ie ridder ende sprack saen
<T>en es my ten besten niet vergaen
<I>ck hebbe goet ende lant verloren
485 <D>at ick hadde hier te voren
<B>y ongheualle soe menich doet
<S>oudict v al maken vroet
<H>oe mijne saken ghecomen sijn
<E>er ick v gheseyde den fijn
490 <H>et soude dyncken veel te lanck
<M>ijn gheluck dat es seer cranck
¶ <A>ls dit die coninck verstoet
<W>as hij blijde in sijnen moet
Ø
495 Ø
<H>y seyde ridder yst v bequame
<N>v segt my voert uwen name
<E>nde hoe dat ghy v gheneert
<B>y alle dat my god mach hebben weert
500 <E>nde by hem seluen oeck te voren
<V>an my en hebdy gheenen toren
<I>ck sal v mede wel berechten
<V>raechdijs my en sonder vechten
<E>nde sonder eenighen euelen moet
505 <I>n dien dat ghy mi maket vroet
<N>v sijt seker ende vast
<H>eere ick heyte elegast
<E>n wils v nyet langher helen

&9v&

<D>aer ick bi leue moet ick stelen
510 <M>aer soe veel duechden ysser an
<D>at ick en stele gheenen armen man
<D>ie by sijnre pijnen leuet
<D>at pelgrym ofte coopman heuet
<L>aet ick hem oeck ghebruycken wel
515 <M>aer ick en verseker nyemant el
<S>yndert dat ick was gheboren
<E>nde mijn goet hadde verloren
<D>aer af dat ick soude leuen.
<E>nde my al hadde verdreuen
520 <C>oninck karel wt mijnen lande
<I>ck salt segghen al yst schande
<S>oe heb ick my daer nae onthouden
<I>n wildernissen ende in wouden
<D>aer sy twalf bi leuen
525 <D>at moeten rijcke lieden gheuen
<B>*i*schopen ende canoniken
<A>bten prioers ende moniken
<P>roesten ende daer toe papen
<W>aer ickse al can betrapen
530 <I>ck neem haer goet al met liste
<I>ck en weet soe vast gheen kiste
Ø
Ø
<W>eet icker te crighen goet in
535 <I>ck salt brenghen in mijn ghewin
<E>nde onder mijn ghesellen
<W>at soude icker meer af tellen.
<M>ijn list es groote ende menichfout
<M>ijn ghesellen sijn al in dat wout
540 <E>nde ick voer wt om auentuere
<E>nde hebbe gheraect een quade vre

&10r&

<W>ant ick hebbe mijn swaert verloren
<E>n coer daer oeck gheene haue voren
<E>nde ict weder hadde geheel
545 <D>er slaghen hebbe ick oeck een deel
<M>eer dan ick ye ghewan
547 <O>p eenen nacht van eenen man
577 <I>ck sal v segghen mijnen name
<S>prack die coninck yst v bequame
<G>heheten ben ick adelbrecht
580 <I>ck pleghe te stelen ouer recht
<I>n kercken veel ende in cluysen
<E>nde oeck in alle gods huysen
<I>ck stele in alderhande sake
<E>nde en laet nyemant met ghemake
585 <D>en rijcken oft den armen
<I>ck en achte niet op haer kermen
<I>ck en weet gheenen soe armen man
<D>aer ick mijn ghewin weet an
<E>n name lieuer sijn haue
590 <D>an ick hem die mijne gaue
<A>ldus heb ick my ontdraghen
<E>nde hebbe gheleyt nauwe laghen
<O>m eenen schat dien ick weet.
594 <H>y soude my wesen wel onghereet
596 <E>er ymmer morghen vroe
595 <H>adde ick daer goede hulpe toe
597 Ø
Ø
<D>ien schat es qualijck ghewonnen
600 <G>hy en souts ons niet verionnen
<A>l hadden wijs een groot deel.
<D>ie schat leyt in een casteel
<D>aer my die weghen sijn kondt

&10v&

<A>l hadden wijs vijfhondert pont
605 <T>en mochte daer niet deeren
548 <N>v segt my ridder hoe hy heet
549 <E>nde wie hi es die v heeft leet
550 <E>s hy van alsulcker machte
<D>at ghy rijden moet bi nachte
<W>aer om en condijse ghematten
<A>l die gheene die v hatten
<G>hy sijt ter wapenen seer goet
555 <D>ie coninck peysde in sijnen moet
<G>od die heuet mijn bede verhoert
<E>nde wil my beraden voert
<D>it is die man die ick begheere
<B>ouen alle die leuen op deerde
560 <M>ede te varen op desen nacht
Ø
<G>od heeften my te punte ghebracht
<N>v moet ick lieghen doer den noot
<B>y den heere die my gheboot.
565 <S>prack die coninck tot elegast
<A>en my hebdi gheleyde vast
<G>hestade vrient ende vrede
<I>ck sal v segghen mijne sede
<W>at hulpen vrienden verholen
570 <I>ck hebbe soe veel goets ghestolen
<W>aer ick metter helft gheuaen
<M>en liet my waerlijck niet ontgaen
<O>m mijn ghewichte van goude root
574 <M>aer het dede my grooten noot
635 <N>v segghet my ridder oft ghy te nacht
<W>ilt wesen gheselle in mijn beiacht
<D>at wij te hope sullen beiaghen

&11r&

<S>ullen wi bergen tot sal gaen daghen.
<D>an sal ick deylen ende ghi sult kiesen
640 <D>ie achter gaet moet verliesen
<E>legast seide waer leyt den scat
<E>nde in wat stede segget mi nv dat
Ø
Ø
645 <E>er ic vare wil ic wesen vroet
<O>ft ick en volge v niet eenen voet.
<D>oen seyde karel die edel man
<I>ck sal v lieuer berechten dan
<D>ie coninck heeft so groten schat
650 <H>et mochte hem luttel deeren dat
Ø
Ø
<V>an sijnen scatte daer hi leget
<A>ls dit dus die coninck seghet
655 <D>at hi hem seluen stelen wille
<E>legast en sweech niet stille
<H>i seide dat moet god verbeiden
<S>i en leuen niet diet mi rieden
<D>at ic den coninc dade scade
660 <A>l heeft hi my bi quaden rade
<G>oet ghenomen ende verdreuen
<I>ck sal hem nochtans alle mijn leuen
<G>oet vrient sijn na mijn macht.
<I>n sijne scade en come ick niet te nacht
665 <W>ant hi es gherechtich heere
<D>ade ick hem anders dan eere
<I>ck mochte mi scamen al voer gode
<M>en mocht mi des gheraden node
<A>ls die coninc dit wel verstoet
670 <W>as hi blijde in synen moet
<D>at hem elegast die dief
<G>oede ionste droech ende had hem lief

&11v&

<D>oen peysde hij mocht hi weder keeren
<B>ehoudelijck tot sijnder eeren
675 <G>oets soe vele soude hij he(m) gheuen
<A>l sijn daghen soude hi daer wel afleuen.
<S>onder stelen ende rouen
<D>es machmen hem oeck wel ghelouen
<N>ae dien ghepeyse daer hi in was
680 <V>raechde hi doe(n) elegast das.
<O>ft hij hem yeuwers wilde leyden
<D>aer si tgoet onder hem beyden
<M>ochten beiaghen op dien nacht
<H>y deder toe sijn beste cracht
685 <G>aerne ende sijn be hendichede
<W>oude hij hem laten varen mede
<E>legast seyde ia ick gaerne
<E>n weet oft ghi segt in schaerne
<T>ot egghericx van egghermonde
690 <D>aer moghen wij stelen sonder sonde
<D>ie des conincx suster heeft
<H>et es groote scade dat hi leeft
<D>en menighen heeft hy oec verraden
<E>nde ghebracht in grooter schaden
695 <E>nde den coninck sijnen heere
<S>oude hij nemen lijf ende eere
<M>ochtet nae sinen wille gaen
<D>at heb ick wel ghenoech verstaen
<N>ochtans hout hij vanden coninck
700 <L>ant ende sant ende menich dinck
<B>eyde borghen ende groot leen
<A>l had hij toeuerlaet anders gheen
703 <L>uttel mochtet hem deeren

&13r&

766 <A>ldus ghedaen en sach ick noyt gheen
<B>ehendich tot sulcken sticken
<D>aermen mede soude picken
¶ <D>ie coninck sprack het mach wel sijn 
770 <I>ck quam gheuaren opten rijn
<D>ies is leden den derden dach
<D>at ick voer om mijn beiach
<I>ck moeste daer mijn yser laten
<W>ant het ontuiel mi opter straten
775 <D>aermen my veruolchde achter
<I>ck en dorste niet keeren doerden lachter
<I>ck en mochter nyet gheraken ane
<E>nde dit nam ick bijder mane
<D>aer ict vant aen eenen ploech
780 <E>legast sprack het es ghenoech
<M>oghen wi daer nv inne gheraken
<D>oet hier nae een ander maken
<S>y lieten die tale si maecten tgat
<E>legast wracht het voechde hem bat
785 <D>at hy daer toe dede sijn leden
<D>ant den coninck.kaerl dede
<A>l was hy groot ende daer toe sterck
<H>y en conste nyet sulcken werck
<W>anneer si tgat vanden muere
790 <H>adden al doe ghegrauen duere
<E>nde si daer inne souden gaen
<E>legast sprack ghi sult ontfaen
<H>ier buten dat ick v sal brenghen
<H>ij en woude niet gehenghen
795 <D>at die coninck binnen quame

&13v&

<W>ant hij ontsach hem der onrame
<H>ij en docht hem gheen behendich dief
<N>ochtans woude hij leet ende lief
<M>en hem deylen ende sijn ghewin
800 <K>arel bleef buten elegast ghinck in
<E>legast conde behendichede
<D>ie hy proefde te menigher stede
<H>y was mynnelijck ende mate
<H>y track een cruyt wt eenen vate
805 <E>nde stact binnen sinen monde
<D>ie sulck een hadde hy verstonde
<W>at hanen crayen oft honden huylen
<S>oe verstont hy ter seluer wijlen
<A>en eenen hane ende(n) aen eenen hont
810 <E>nde seyde dat die coninc stont
<B>uten den houe in haer latijn
<E>legast sprack hoe mach dat sijn
<S>oude die coninck sijn hier voren
<I>ck duchte dat my naket toren
815 <I>ck ben verraden nae mijn ghedochte
<O>ft my verleyt nv alfs bedrochte
<E>legast ghinck al daer hij liet
<D>en coninck ende daer hy van hem schiet
<E>nde seyde wat hy hadde verstaen
820 <H>em en bedroghen sijne waen
Ø
Ø
<B>eyde aen hanen ende aen honden
<D>iet in haere latijne vonden
825 <D>at die coninck waer al daer
<M>aer hij en wiste niet hoe naer
¶ <D>oen seyde karel die edel man
<W>ie heuet v gheseyt dan

&14r&

<W>at soude die coninck al hier doen
830 <S>oudy ghelouen aen een hoen
<O>ft betrouwen dat een hont bast
<S>oe en es v gheloue nyet vast
<M>ij dunct dat ghy mij saghen telt
<W>aertoe yst goet dat ghi my quelt
835 <V> gheloue en es niet vast
<N>v hoort wat hi sprack elegast
<E>nde stac den coninck inden mont
<E>en cruyt dat daer voer hem stont
<E>nde seyde nv suldi verstaen
840 <S>oe ick te voren hebbe ghedaen
<E>chter crayde die haen ende sede
<A>lsoe als hij te voren dede
<D>at die coninck waere daer
<M>aer hi en wiste niet hoe naer
845 <G>heselle sprack doen elegast
<I>ck wilde gehanghen sijn aen eenen bast.
<E>n es die coninck niet hier bij
<D>oen seyde coninck karel tfij
<G>heselle sidy dus veruaert
850 <I>ck waende dat ghij coender waert
<D>oet v dinghen laet ons gaen
<A>l soudemen ons heden vaen
<E>legast sprack ick sal beghinnen
<L>aet sien wat suldi daer aen winnen
855 Ø
Ø
<E>legast eyschten sijn cruyt
<D>ie coninck socht op ende neder.
<E>nde weder om in sijnen monde
860 <M>aer hy verloest al metten stonde
<H>ij en mochtes daer vinden niet

&14v&

<D>ie coninck sprack wats my gheschiet
<M>y dunct ick heb mijn cruyt verloren
<D>at ick hadde ter stont te voren
865 <G>helooken tusschen mijne tanden
<B>y sijnre wet tdunct my schande
¶ <D>oen loech elegast echt
<E>nde seyde steeldy adelbrecht
<H>oe coemt datmen v niet en vaet
870 <T>elcken als ghij stelen gaet
<D>at ghij leeft es wonder groot
<G>hy en waert langhe wijle doot
<G>heselle seyt hij onuerholen
<I>ck hebbe v cruyt hier ghestolen
875 <G>hy en weet van stelen niet een haer
<D>ye coninck peysde ghy segt waer
<M>et dien liet hij sijn tale
<G>od beual hijt alte male
<D>at hyen daer wilde borghen
880 <E>en deel was hij in sorghen
<N>ochtans conste hij behendichede
<D>aer hi alle die gheene mede
<S>lapen dede van dier salen
<E>nde ontsloot doen alte male
885 <S>looten diemen met slotelen sloot
<W>aren sy cleyne ofte groot
<E>nde ghinck ten scatte daer hi lach
<E>ert yemant hoorde ofte sach
<E>nde haelde voert ende brochte
890 <A>lsoe veel als hem goet dochte
¶ <D>oen wilde kaerl henen reyde(n)
<E>legast hieten ontbeyden

&15r&

<H>y soude om eenen sadel gaen
<D>ie in die camer waer ghestaen
895 <D>aer eggherick ende sijn lief in lach
<D>ie scoonste die noyt man en sach
<H>ij en leeft niet die v seyde
<H>oe costelijck dat was v ghereyde
<E>nde oeck hoe dat voerboech
900 <E>n was te prijsen niet ghenoech
<D>aer hinghen hondert scellen goet
<D>ie al waren van goude root.
<E>nde clincken als eggherick rijdt.
<G>heselle doet wel ende onbeyt
905 <I>ck sal hem sinen sadel stelen
<A>l soude ick hanghen bider kelen
<D>it was den coninck onbequame
<H>y hadde eer ontbeert der vrame
<V>anden sadel ende tghewin
910 <D>an elegast keerde weder in
<A>ls elegast quam ten ghereyde
<D>aer ick heden eer af seyde
Ø
Ø
915 <G>auen die sulck een gheclanck
<D>atter eggherick bi ontspranck
<W>t sijnen slape ende seyde
<W>ie es daer tot mijnen ghereyde
<H>ij woude trecken sijn swaert
920 <H>addet die vrouwe niet ghewaert
<D>ye hem seyde ende vraghede
<W>atter ware dat hij iaghede
<O>ft hem aluen wilden verleyden
<S>y nam tswaert al metter sceyden
925 <E>nde seyde daer en mach nyemant

&15v&

<I>n comen tsi vrient oft vyant
<H>et es ander dinck dat v nv deert
<S>y vermaende hem ende besweert
<D>at hy haer seyde sijn ghedochte
930 <W>aer by dat hy niet en mochte
<S>lapen binnen drye nachten
<D>at sy wel consten ghewachten
<N>och eeten binnen drye daghen
<D>it began sy hem te vraghen
935 <V>rouwen list is menichfout
<S>ijnse ionck oft sijnse oeck out
<S>oe langhe lach sy hem daer an
<D>at hy haer te segghen began
<D>at hi haers broeders doot hadde ghesworen
940 <E>nde die dit te doen waren vercoren
<S>ouden daer cortelijcken comen
<H>y ghincse haer by namen nomen.
<H>oe sy hieten ende wie si waren
<D>ie die coninck wilden daren
945 ¶ <D>it hoorde te samen elegast
<E>nde hielt in sijn herte vast
<H>y peysde hij soudet brenghen voort
<D>ie ondaet ende die valsche moort
Ø
950 Ø
<S>y seyde my waer lieuer vele
<D>atmen v hinghe bijder kele
<D>an ick dat ghedoghen soude
Ø
955 Ø
<E>nde eggherick sloech soe houde
<D>ie vrouwe voer nase ende mont
<D>at haer tbloet ter seluer stont
<T>er nase ten monde wt brack
960 <S>y rechte haer op ende stack

&16r&

<H>aer aenschijn ouer den bedde boem.
<E>legast die nam des goem
<E>nde croper lijselicken toe
<I>n sijnen rechteren hantschoe
965 <O>nfinck hy tbloet vander vrouwen
Ø
<T>e tekene datmen soude aenscouwen
<E>nde den coninck doen brenghen voren
<D>at hy hem wachte voer den toren
970 ¶ <D>oen seyde elegast een ghebede
<D>aer hy alle die ghene mede
<S>lapen dede die daer waren
<E>n(de) sprack sijn woert sonder veruaren
<T>ot dat si beyde sliepen vast
975 <E>nde doen ontstal hem elegast
<S>ijnen sadel ende sijn swaert
<D>at hy lief hadde ende waert
<E>nde maecte hem sijnre vaerden
<B>uyten den houe tsinen paerde
980 <T>otten coninck die seer dochte
<A>ls om tgoet dat elegast brochte
<H>y en hadder langher niet ghestaen
<H>addet na hem moghen gaen
<S>oe seer was hij doe vererret
985 <H>y vraechde waer hy hadde ghemerrt
<E>legast seyde ten is mijn scult niet
<B>y gode die hem crucen liet
<T>es wonder dat mijn herte niet en breect
<V>an rouwe die daer inne steect
990 <T>en sal v breken nemmermeer
<D>oer grooten rouwe noch doer seer
<D>ies ben ick seker al te voren

&16v&

<M>ijn herte heeft so grooten toren
<G>heselle seyt hij dits tghereyde
995 <D>aer ick v huden af seyde
Ø
Ø
<D>it wilt bewaren want ick sal gaen
<N>v eggherick sijn hooft af slaen
1000 <O>ft dooden met eenen knijue
<D>aer hij leyt bi sijne wijue
<D>at en liet ick om gheen gout
<D>at die werelt inne hout.
<I>ck sal weder keeren schiere
1005 <D>oen vermaende hem die coninck diere
<E>nde seyde doer wat sake
<H>y soe seer waer tonghemake
<W>ant hy noch vroem waer en(de) al gesont
<E>n(de) hadde gecreghen wel =.x= hondert pont
1010 <D>aertoe tghereyde daer hy om ghinck
<G>heselle sprack hy een ander dinck
<I>s dat mijnre herten deert
<E>nde mijnen droeuen sin verteert
<I>ck hebbe alle mijn goet verloren
1015 <E>nde des conincx hulde te voren
<N>v meen ick verwinnen mijn armoede
<E>nde versoenen den coninck vroede
Ø
Ø
1020 Ø
Ø
<M>ijnen heer maer hem naket toren
<W>ant eggherick heeft sijn doot ghesworen.
<E>nde hem doen steruen morgben vroe
1025 <I>ck sal vertellen ende segghen hoe
<A>ls coninck kaerl dit verstaet
<W>iste hij wel dat was goeden raet
<D>at hem god te stelen ontboot
<O>m hem te bescudden vander doot

&17r&

1030 <H>ij dancte seer oetmoedelijcke
<G>od den heere van hemelrijcke
¶ <D>oen antwoerde die coninc saen
<H>oe soe waendy dat te ontgaen
<O>ft ghij hem staect met eenen kniue
1035 <D>aer hi leyt bi sijnen wijue
<O>ft soude verstoeren al
<G>hy en hadt meer dan gheual
<G>hij soudt saen hebben vercocht
<E>nde v lijf ten eynde ghebrocht
1040 <S>oudy v worpen in sulcker noot
<S>terft die coninck soe es hij doot
¶ <V>an deser talen soe laet nv wesen
<G>hy soudt des rouwen wel ghenesen
<D>it seyde hij doer behendichede
1045 <O>m elegast te proeuen mede
<D>aer toe wasser noch anders aen
<H>y hadde gaerne gheweest van daen
<D>at langhe letten was hem leet.
<E>legast antwoerde ghereet
1050 <B>y al dat god mi leuen liet
<W>aerdy mijn gheselle niet
<T>en bleue ten nacht niet onghewroken.
<D>at hy heeft soe nae ghesproken
<D>en coninc.kaerl mijnen heere
1055 <D>ie waerdich is alre eere
<B>y den heere die my ghewrochte
<I>ck sal vorderen mijn ghedochte
<E>nde oeck wreken mijnen tooren
<W>ant des conincx doot es ghesworen.
1060 <E>er ick vander borcht scheyde

&17v&

<S>alt eggherick vergaen te leyde
¶ <D>ie coninck peysede dits mijn vrient
<A>l heb ict qualijck op hem verdient
<I>ck salt beteren mach ick leuen
1065 <H>ij sal verwinnen alle sijn sneuen
<G>heselle ick salt v wijsen bet
<H>oe ghij hem brenghen sult int net
<E>ggherick van egghermonde
<R>ijdt nv inder morghenstonde
1070 <T>otttn coninck daer ghy hem vynt
<V>ertelt hen ende ontbynt
<D>ie ondaet ende groote moort
<A>ls hij sal hooren v ghetrouwe woert
<G>hy sulter by versoenen al
1075 <V> loon en sal niet wesen smal
<G>hy moecht rijden bij sijnre siden
<A>lle v daghen ende al v tijden
<G>helijck oft ghy sijn broeder waert
<S>oe langhe als v god ghespaert
1080 <E>legast seyde wat mijns gheschiet
<I>ck en come voer den coninck niet
<D>ie coninck es op my soe gram
<O>m dat ick eens ghecreech ende nam
<V>an sinen scatte sulcke scaerden
1085 <D>at cume waerdich was twee paerden
<I>ck en come niet dat hij my saghe
<N>och by nachte noch bi daghe
<D>ats verloren ende teghenspoet
<W>il ick v dan segghen wat ghij doet
1090 <S>prack karel die edel man
<R>ijdt uwen wech ende uwen dam

&18r&

<D>aer hij liet v ghefellen
<E>nde hoort wat ick v sal vertellen.
<V>aert met onser beyder beiach
1095 <T>ot morghen op den schoonen dach
<D>an deelen wij met ghemake
<I>ck sal bode sijn vander sake.
<T>otten coninck daer ick hem weet
<S>loechmen hem doot het waer my leet
1100 <M>et deser talen dat si schieden.
<E>legast ghinck tot sijnen lieden
<D>aer hijse liet in sinen dam
<E>nde karel die edel man
<V>oer tinghelen op sijn casteel
1105 <S>ijn herte en was niet sonder riueel
<D>atten die ghene wilden verraden
<D>ie hem met recht soude staen in staden.
<S>ouden alle rechten nae rechten gaen
<D>oe vant hi die poorte noch ontdaen.
1110 <E>nde sijn lieden sliepen alle
<H>y bant sijn ors opten stalle
<E>nde ghinck ter cameren daer hij lach
<E>ert yemant hoorde ofte sach
<D>oen hy sijn wapenen af hadde ghedaen
1115 <S>oe was die wachter daer ghestaen
<T>er hoogher tinnen ende blies den dach
<D>iemen schoone verbaren sach
<D>oen wert ontwake menich nan
<D>ie god den slape seynde an
1120 <E>er die coninck stelen voer
<D>at was een schone boer
<D>oen seyde karel die coninck

&18v&

<O>m een sijnen camerlinck
<E>nde om sinen verholen raet
1125 <D>aer seyde hij hoet met hem staet
<H>oe dat hi wiste wel te voren
<D>at sijne doot waer ghesworen
<V>an eggherijck van egghermonde
<D>ie comen sal in corter stonde
1130 <M>et alder macht vanden lande
<O>m hem al daer te doene scande
<I>a daer toe te benemen sijn leuen
<D>at si hem goeden raet gheuen
<D>at hi behouden mach sijn eere
1135 <E>nde helpen haren rechten heere
¶ <D>oen seyde die hertoghe van bauier
<L>aetse comen si vinden hier
<D>at den menighen sal costen dat leuen
<I>ck sal ons goeden raet gheuen
1140 <H>ier es menich sterck franchoys
<W>t vranckrijcke ende bolongoys
<M>enich ridder ende sergant
1143 <D>ie met v hier quamen int lant
<S>y sullen hem wapenen alte nale
1145 <E>nde trecken in die hooghe sale
<E>nde ghy seluer heer coninck
<S>ult ghewapent staen inden rinck
<D>ie v daer wil slaen oft deeren
<S>al hem seer moeten weeren
1150 <D>bloet sal hem lopen wt den sporen
<S>oe sal oeck eggherijck als te voren
<D>esen raet docht he seer goet
1153 <S>y wapenden hem metter spoet

&20r&

1217 <D>aer si elegasten vonden
<D>at hem die coninck beual
<S>eyden si elegasten al
1220 <D>ie seer verblijde vanden woerde
<A>ls hy die nyeumare hoorde
<H>y liet legghen sijn ghereyden
<S>onder eenich langhe beyden
<D>at hy egghericken stal
1225 <H>iet hy ende beual
<H>y swoer by sijnre kerstenhede
<W>aer hem god sculdich eene bede
<H>y en begheerde gheen ander goet
<D>an hy den campe vechten moet
1230 <E>nde sijnen gherechten heere
<O>m te behouden sijn eere
<S>y voeren wech metter spoet
<D>oen elegast die ridder goet
<Q>uam in des conincx sale
1235 <N>v moechdi hooren sine tale
<H>y seyde god hoede dit ghesinne
<D>ie coninck ende die ick hier vinne
<M>aer eggherick en gruet ick niet
<G>od die hem crucen liet
1240 <O>m onsen wille vele vermach
<D>ie laet my sien op desen dach
<E>nde maria die maghet soete
<D>atmen te winde gaen moete
<E>ggherick van egghermonde
1245 <M>ochte god doen sonde
<S>oe heeft hy sonde ghedaen
<D>at hy der galghen es ontgaen

&20v&

<O>m dat hi swoer mijns heren doot
<S>onder bedwanck ofte noot
1250 <A>ls dit elegast hadde ghesproken
<E>ggherick hadde gaerne ghewroken
<M>aer hy en hadts die macht niet
<D>aer was menich die hem liet
<D>ie coninck antwoerde daer of
1255 <S>ijt willecome elegast in mijn hof
<N>v vermaen ic v bi alle dien
<D>ie god van sonden plien
<D>at ghi segghet en(de) brenghet voert.
<D>ie ondaet en(de) die moort
1260 <V>an eggherick die ghi hier siet
<D>at en laet doer niemant niet
<G>hi en segt waer niet el
<H>oe die auentuere gheuel
<E>legast seyde gheerne
1265 <D>es en staet mi niet tonbeerne
<I>ck ben seker wel te voren
<D>at eggherick heeft v doot gheswore(n)
<I>ck hoorde hem segghen daer hi lach
<E>n(de) gaf sijnen wijue eenen slach
1270 <O>m dat sijt dorste anden
<D>at haer bloet ten tanden
<T>er nose en(de) ten monde wt brack
<S>ij rechte haer oppe en(de) stack
<H>aer aenschijn ouer den bedde boom
1275 <I>ck was daer en(de) nam goom
<E>nde croper lieseliken toe
<I>n mijnen rechteren hantschoe
<O>ntfinck ick tbloot vander vrouwen

&21r&

<D>oen liet hy den coninck aenscouwen
1280 <E>nde hem allen diet willen sien
<D>orste eggherick loechenen van dien
<I>ck dade hem lijden der ondaet
<E>er dye sonne ondergaet
Ø
1285 Ø
Ø
Ø
Ø
Ø
1290 Ø
Ø
Ø
Ø
Ø
1295 Ø
Ø
Ø
Ø
Ø
1300 Ø
Ø
Ø
<G>hy en moecht ontsegghen kamp noch strijt.
<D>ie verdachuaert inden crijt
1305 <T>er werelt gheenen man
<D>ies wille staden an.
¶ <D>ie coninck antwoerde daer naer
<B>y mijnre wet ghi segghet waer
<S>oudicken voeren na recht
1310 <I>ck dede hem sleypen van een knecht
<E>nde hanghen bijder kelen
<D>oen ghinct met eggherick vten spele
<E>nde peysede in sijnen moet
<N>ae dat ghescepen stoet
1315 <B>eter is kamp dan hals ontween
<I>nt hof en was man negheen
<D>ie spreken dorste sijnre vromen.
<D>us waert den kamp aen ghenomen
<E>en luttel nae der noenen
1320 <D>ie coninck ontboet sijn baroenen
<D>at sy ghewapent te velde waren
<H>ij en wilde des kamps niet ontbaren
<H>y hiet den kamp bereyden
<E>nde badt dat god moeste scheyden
1325 <D>en hampe ende tgheuechte
<N>a reden ende na rechten
<D>ie coninck troosten elegasten wel
<E>nde seyde verghinghe wel dit spel

&21v&

<E>nde behielt hy sijn leuen
1330 <H>y soude hem sijnre suster gheuen
<D>ie eggherick hadde te voren
<D>ie sijn doot hadde ghesworen
<M>en sloech coerden op dat velt
<D>aer meenich man ghewapent helt
1335 <E>en luttel voer vespertijt
<E>legast quam eerst inden crijt
<O>m dat hy aenleggher was
<H>y bucte neder int gras
<E>nde viel op die knien in sijn ghebede
1340 <E>nde seyde god doer v goedertierenhede.
<I>ck come v heden te ghenaden
<V>an alle mijn mesdaden
<D>ie mi ye gheuel
<I>ck kenne mijn mesdaet wel
1345 <O>etmoedich god diet al vermach
<E>n wreect niet op desen dach
<A>en mijne sonden
<D>oer v heylighe vijf wonden
<D>ie ghy ontfinct doer onse mesdaet
1350 <H>ebt heden mijns raet
<S>oe dat ick niet en sterue
<N>och inden campe bederue
<I>st dat my die sonden niet en slaen
<S>oe waen ick wel van hier te gaen
1355 <V>olmaect god doer v duecht
<I>ck bidde dat ghy mi verhuecht
<E>nde maria soete vrouwe
<I>ck wil v dienen op rechte trouwe
<E>nde nemmermeer voert

&22r&

1360 <E>n werde ick niet rouer noch scat man
<I>n wildernissen ende in wouden
<M>ach ick hier mijn lijf behouden
Ø
Ø
1365 <D>oen hij eynde sijn ghebeden
<S>eghende hij alle sijn leden
<S>choone met sijnre rechter hant
<S>eghende hij sijn ridders ghewant
<E>nde seeghende dors dat voer hem stoet
1370 <E>nde badt gode doer oetmoet
<D>attet hem draghen moeste met eeren
<E>nde vten campe laten keeren
<M>et dat hij die tale seyde
<S>adt hy op in sijn ghereyde
1375 <E>nde hinck den scilt ter luchter sijde
<N>v naket eenen grooten strijde
<H>y nam in die hant die speere
<E>n(de) eggherick quam met grooten gheere
<T>en crijghe waert ghewapent wel
1380 <D>ie seer was int herte fel
<H>y en seyde noch en dede
<T>e godewaert gheen ghebede
<H>ij sloech met sporen vaste
<E>nde reet met nijt op elegaste
1385 <E>nde elegast op hem weder
<D>ie eggherick stack doer leder
<V>anden curien met ghewelt
<D>at hij neder viel op tvelt
<V>anden orssen op die aerde
1390 <E>ggherick ghinck ten swaerde
<D>at hij track vter sceyde

&22v&

<H>y seyde ick sal v dooden beyde
<E>legast v ende v schoone paert
<T>en sy dat ghy ter vaert
1395 <N>ederbuct op die mouden
<S>oe mach v ors dat lijf behouden
<H>et es soe sterck ende soe groot
<H>et waer scade sloech ickt doot
<D>ie menighe soudet beclaghen
1400 <M>oechdy v lijf ontdraghen
<S>oe behoudy v paert
<E>legast sprack ter waert
<T>en waere dat ghy te voete sijt
<I>ck soude corten desen strijt
1405 <I>ck en wil v te voete niet slaen
<I>ck wil prijs ende eer aen v begaen
<A>l souts my sijn te wors
<N>v sidt neder op v ors
<L>aet ons vechten ridderlijke wijse
1410 <I>ck hebbe lieuer datmen my prijse
<D>an ick sloeghe by rampe
<A>l soudick bliuen inden campe
<D>it was coninck karel leet
<D>at elegast soe langhe meert
1415 <D>at hy egghericken spaert
<E>ggherick vinck sijn ors ter vaert
<D>oen elegast die tale seyde
<S>adt eggherick weder in sijn ghereyde
<D>oen verhief daer weder eenen strijt
1420 <T>ot langhe na vespertijt
<E>n quam nyemant daer hy sach
<N>oyt op eenen dach
Ø
Ø
1425 Ø
Ø
Ø
Ø
Ø
1430 Ø

&23r&

<S>oe fellen strijt tusschen hem tween
<A>ls sy hadden in een.
<D>at en es loghene gheen
¶ <D>oen seide die coninck van vrancrijck.
1435 <G>od alsoe ghewaerlijke
<A>ls ghi hier moghende sijt
<S>oe moetti corten desen strijt
<E>nde dit langhe gheuechte.
<N>ae redenen en(de) nae rechte
1440 <E>legast hadde een swaert
<T>was sijns ghewichte waert
<E>lcken man te sijnre noot
<V>an ghemalen goude root
<D>ie coninck hadt hem ghegeuen
1445 <E>legast die heeftet verheuen
<E>nde sloech eenen slach soe seer
<B>ider hulpen van onsen heer
<D>us ist al by seere
<E>nde doer des conincx karels bede
1450 <D>ie hi ouer elegast dede
<S>oe dat hi hem roefde
<T>meeste deel van sijnen hoofde
<E>nde viel doot wten ghereide
<D>us sach die coninck ende seide
1455 <G>hewarich god ghi sijt hier bouen.
<M>et rechte mach ick v wel louen
<D>ie my soe menighe eere doet
<D>ie v dienen sij sijn vroet
<G>hy moecht helpen ende beraden
1460 <D>ie aen v soeken ghenaden
<N>v wil ick corten dese dinck

&23v&

<M>en sleypte eggherick ende hinck
<E>nde die verraders mede
<D>aer en halp sake noch bede
1465 <E>legast bleef in die eere
<D>ies dancte hij onsen heere
<D>ie coninck gaf hem egghericx wijf
<S>y waren tsamen al haer lijf
<D>us moet alle onse saken
1470 <V>oer onse doot te goede maken
<D>ies gonne ons die hemelsche vader
1472 <N>v segghet <A>men alle gader
____